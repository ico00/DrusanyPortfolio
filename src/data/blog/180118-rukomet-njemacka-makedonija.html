Grupna faza <strong>EHF Euro 2018</strong> je sinoć završena, znaju se svi putnici u glavnu fazu koja počinje već danas u Zagrebu.

No jučer sam opet prisustvovao ludilu kojeg su skuhali <strong>Makedonci</strong>, ovog puta protiv aktualnih prvaka <strong>Nijemaca</strong>. Da ne bi pomislili da je utakmica protiv Slovenaca bila sreća Makedonija je pobijedila i Crnu Goru, također s jednim golom razlike, a sada im je to skoro uspjelo i protiv Njemačke. No ipak taj zadnji gol nije ušao i rezultat je ostao <strong>25:25</strong> što je dovoljno da Makedonci zasjednu na vrh skupine C s 5 bodova i da dobiju 4 dana fore da se spreme za nastavak natjecanja u Varaždinu.

Na tribinama su opet briljirali crveno-žuti navijači koji su vjerujem zaslužni za dio ove lijepe makedonske priče. Šteta što Arena nije bila više popunjena pa da huk bude jednak onom protiv Slovenije.

Ovo je na žalost vjerojatno zadnja utakmica s koje ću izvještavat. Pogađate, opet je organizacija u pitanju. Naime iako je proces akreditiranja išao preko EHF portala i bio naravno vremenski ograničen, nakon što su akreditacije odobrene i preuzete, sada je odjednom povećana potražanja za fotografskim mjestima pa će se eto za svaku utakmicu pisati zahtjev koji će ići na razmatranje i odobravanje sukladno jačini agencije i broju slobodnih mjesta. No podsjećam da je i u grupnoj fazi bilo plesa oko stolica pa dok je muzika završila tko nije sjeo taj neće ni sjedit. Drugim riječima ako niste došli 2 sata prije utakmice da ugrabite slobodan stolac postojala je mogućnost da ne fotkate. Zanimljivo je da je u Splitu to išlo puno glađe i bez problema, znalo se koliko je fotića na tekmi i koliko ima stolaca. Također se i jelo bez bonova za hranu. Sve se može kad se hoće.

Za Hrvatsku ću tako vjerojatno navijat od doma – ako mi se Rita prije ne sjedne na stolac.

EDIT 20.1.: Ipak mi je odobrena akreditacija, ali na žalost Rita se razbolila pa je pitanje da li ću i na telki gledat utakmicu.

[gallery ids="27062,27063,27064,27065,27066,27067,27068,27069,27070,27071,27072,27073,27074,27075,27076,27077,27078,27079,27080,27081,27082,27083,27084,27085,27086,27087,27088,27089,27090,27091,27092,27093,27094,27095,27096,27097,27098,27099,27100,27101,27102,27103,27104,27105,27106,27107,27108,27109,27110,27111,27112,27113"]