<!-- wp:paragraph -->
<p>Kad god smo bili u Amsterdamu smo uglavnom pobjegli iz grada kad je bio Canal parade, odnosno špicni dan <strong>Gay pridea</strong> u Amsterdamu. Kad si smješten u centru, baš na Prinsengrachtu gdje prolazi parada onda ne možeš disati od gužve i buke pa je bolje maknuti se. Jedne godine sam ostao, ali nisam se baš nešto posvetio fotkanju pa sam si dao u zadatak da to napravim ove godine. </p>
<!-- /wp:paragraph -->

<!-- wp:paragraph -->
<p>Dok su cure bile u parku i u dućanima ja sam se uputio u žižu zbivanja, na početak <strong>Canal paradea</strong>. Pogledao satnicu i odlučio da ću šetati <strong>Prinsengrachtom</strong> gore dole da malo polovim atmosferu i ekipu promatrače. Nadobudno sam mislio kako ću se progurati i fotkati brodove bez problema iako sam pročitao upozorenja da ako želiš mjesto uz kanal da dođeš koji sat ranije. Kad sam došao tamo naravno da sam vidio da od lagodnog fotkanja ništa. Gužve uz sam kanal je enormna i to cijelom dužinom, ali ostatkom ulice se može lagano šetati i fotkati. Na moje čuđenje nisam vidio baš previše avangardne ekipe koja bi mi spremno pozirala. Bilo je tu šminki i zastava duginih boja i poneka maskica, ali velikog crnca s bradom u tajicama i štiklama kao ne znam koje godine nisam baš vidio. </p>
<!-- /wp:paragraph -->

<!-- wp:paragraph -->
<p>Na brodovima je bilo malo opuštenije, ali ništa posebno zanimljivo u fotografskom smislu…ili sam baš propustio pravu ekipu što je lako moguće.</p>
<!-- /wp:paragraph -->

<!-- wp:paragraph -->
<p>Uz kanal sve “normalna” ekipa, maše brodovima, pleše, pjeva, pozdravlja, a na brodovima tulum. Mora im se priznat zabavljat se znaju iako je bilo tek podne tulum je bio na vrhuncu.&nbsp;</p>
<!-- /wp:paragraph -->

<!-- wp:paragraph -->
<p>Prvi su prošli neki Barbie i Ken u rozom jet caru i radili donute po vodi. Oplakah. Onda prođe neki brodić pa nakon njega žena u nekom Aquaman odijelu ne flyboardu ili jet packu ili kako se to već zove, uglavnom leti uz pomoć mlazova vode. Show.</p>
<!-- /wp:paragraph -->

<!-- wp:paragraph -->
<p>Poslije brod za brodom, tulum za tulumom. I to traje i traje. Šetao sam skroz do Westernkerka i tamo odlučio da mi je dosta.&nbsp;</p>
<!-- /wp:paragraph -->

<!-- wp:paragraph -->
<p>Zabrinutima javljam da nisam dobio majmunske boginje, nitko me nije silovao, vidio sam da su si dobacivali baš kao što svakodnevno vidite kako mačo muškarci dobacuju ženama s gradilišta ili iz auta. Vidio sam staro i mlado, otkačenije i manje otkačeno, ali nisam vidio da se međusobno tuku, vrijeđaju, a da je i bilo toga nije bilo ništa više ili manje od npr. prosječne utakmice.&nbsp;</p>
<!-- /wp:paragraph -->

<!-- wp:paragraph -->
<p>Zašto baš oni sad tu moraju paradirati i paralizirati grad pitaju se neki. Pa ne znam, zašto vjernici paradiraju za svaki veći praznik, zašto nose leševa osoba koje nazivaju svetima i bacaju se ne bi li poljubili lijes. Zašto paradiraju kad je vjenčanje? Zašto ljudi paradiraju u Kumrovcu pa za Titom plaču generacije koje se nisu ni rodile kad je ovaj bio živ…nemam pojma. Valjda ljudi vole parade.</p>
<!-- /wp:paragraph -->

<!-- wp:skaut-google-drive-gallery/gallery {"path":["Putovanja","220802-Nizozemska_2022","220806-Gay_Pride"]} /-->