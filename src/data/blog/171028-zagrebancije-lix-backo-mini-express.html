Posjetiti <a href="http://www.backo.hr" target="_blank" rel="noopener"><strong>Backo Mini Express</strong></a>, jednu od najvećih maketa željeznice u ovom dijelu Europe se spremam već duže vrijeme, baš kao i posjet Muzeju Dražena Petrovića i još neke stvari u Zagrebu. Ali eto konačno sam i to uspio ostvariti i vidjeti toliko hvaljeno čudo maketarstva.

Kako to biva kod svih lijepih priča i ova je plod ljubavi i upornosti u ovom slučaju <strong>Antuna Urbića - Backa</strong> po kojem je ova priča i dobila ime. Kako je posla oko svega vjerujem i preko glave, Backo stvar drži pod kontrolom sa još četvoricom kolega koji se brinu da na tih 75 kvadrata u <strong>Gundulićevoj 4</strong> sve ide kao po loju, a ne kao u HŽ-u.

Koliko sam upoznat cijela priča će se proširiti na novih 250 kvadrata i time će ova dosta zbita atrakcija dobiti veličinu koju i zaslužuje.

Zbog ne prevelikog prostora od kojeg 90% otpada na samu željeznicu i popratni program, kretanje je dosta otežano čim uđe malo više ljudi, pogotovo oni s malom djecom pa se svako malo oglasi i alarm koji upozorava da ste došli malo preblizu osjetljivih maketa.

Kada dođete svakako preporučam da pričekate i smjenu dana i noći odnosno kišu i nevrijeme jer tada Backo Mini Express uz grmljavinu, osvjetljanje i kišu postaje još fascinantniji.

Cijela maketa je pokrivena kamerama, sve se vidi i na televizorima, a na gornjem katu Backo koji je u kontaktu s kolegom dole vedri i oblači odnosno drži sve pod kontrolom baš kao u pravom centru za upravljanje željeznicom.

Prostor u kojem kupujete karte je ujedno i <strong>suvenirnica</strong> i navlakuša za buduće maketare jer možete kupiti osnovne stvari ako se odlučite za ovaj zanimljiv hobi.

Ovo je definitivno jedna od <em>must see</em> atrakcija za domaće i goste u našem Zagrebu.

Kako smo bili s klincima i bilo je podosta ljudi tako sam pofotkao onako iz ruke pa se nadam povrtaku i malo detaljnijem fotkanju.

&nbsp;

[gallery ids="26178,26179,26180,26181,26182,26183,26184,26185,26186,26187,26188,26189,26190,26191,26192,26193,26194,26195,26196,26197,26198,26199,26200,26201"]