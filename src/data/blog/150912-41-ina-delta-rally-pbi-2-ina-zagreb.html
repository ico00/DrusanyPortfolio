Ovaj sunčani zagrebački vikend prolazi u znaku <strong>41. INA Delta Rallya</strong>, barem u automobilističkim krugovima ili u krugu onih koji su se tamo našli silom prilika.

Sponzorstvo Ine i grada Zagreba se nastavlja, ali ni ove godine nije porastao broj prijava, a ovi koji su se prijavili su nam žalost pružili puno manje od atraktivnih vožnji. Prema služenoj web stranici bilo je <strong>40 prijava </strong>no ako se ne varam startalo ih je <strong>35</strong>, a od toga njih možda 8 je bilo za pogledat i šnjofat sve one mirise koje rally nudi. Spaljene gume, užareni diskovi, deranje motora, pucanje auspuha, vatra iz auspuha, dim, bacanje na bok..to je ono na što svi misle kad čuju rally. Toga na drugom brzincu kod Ine (koji je počeo točno na minutu) na kojem sam bio na žalost nije bilo u izobilju. Ovih 7-8 nam je priuštilo taj doživljaj dok je ostatak izgledao kao da se mučio, a pogotovo na <em>hairpinu</em> kod Zgradurine. Zalet, pa praktički zaustavljanje, i prolazak kao na poligonu auto škole. I to u najboljem slučaju. U onim gorim verzijama je bilo penjanja po rinzolima, zaustavljanja prije udara u rinzol pa motanja na rikverc radi korekcije putanje. Ili pak gas, smotaj pa stani pa gas pa smotaj još malo...fakat ispod svih očekivanja.

Organizatori su inače poradili na vožnji kod Ine te su postavili tribine, video zid sa rezultatima, tu je bio i razglas i voditelj sa korisnim informacijama, upozorenjima i rezultatima. Nakon vožnji u 20h je bio organiziran i besplatan koncert Opće opasnosti.

Za one koji su se odlučili danas biti na Sljemenu organiziran je i besplatan prijevoz ZET-ovim autobusim

Dakle jedan veliki pozitivan pomak zbog čega mi je jako drago.

Povećana je i sigurnost gledatelje pomicanjem zona sa gledateljima dalje od putanje automobila. No i dalje se sve svelo na plastične trakice bez betonskih blokova ili hrpe guma ili nećeg trećeg. No kako je pomaknuta zona tako je udaljena i moja omiljena fotografska pozicija na izlasku iz Bundeka prema mostu, a unutarnji dio zavoja je i dalje zabranjen (?!) pa sam bauljao po stazi u potrazi za nekim zgodnim mjestom. Pretpostavljam da je tom pomicanju pripomogla ona Brozovićeva nesreća na prošloj Delte kao i nedavni masakr u Španjolskoj gdje je poginulo šestero ljudi.

Uglavnom došao sam ja do gore spomenutog nesretnog <em>hairpina</em> od kojeg sam se naživciran viđenim odmaknuo te premjestio na tribine kako bi snimio neki <em>panning</em>. No ljudi ne bi bili ljudi da se ne sprešetavaju ili zadržavaju ispred tribina pa je hrpa fotki za bacit jer su se neki pametnjakovići odlučili stat ispred stolaca.

Kada su pred kraj drugog brzinca krenuli oni najbrži stvar je postala jako dinamična i svako malo su i s desne i lijeve strane jurili oni pravi auti i da je bilo više brzih auta to bi bilo stvarno lijepo za gledat.

Lošija strana kod organizacije mi je opet bila ta prokleta <a href="http://www.inadeltarally.eu" target="_blank" rel="noopener">web stranica</a>. Pa koliki je problem danas napraviti kvalitetnu <em>responsive</em> web stranicu sa svim potrebnim informacijama i <em>live timingom</em>? Kad sam pri početku najava i puštanja weba u rad vidio da ga je izradila iDEA studio pomislio sam da će to konačno na nešto ličiti jer sam upoznat sa njihovim radom tako da me u konačnici ovo stvarno neugodno iznenadilo.

Za dobrodošlicu me dočekala moja fotka na naslovnici za koju nisam kontaktiran za korištenje, a kamoli plaćanje.

<img class="aligncenter size-full wp-image-19739" src="/uploads/wordpress/2015/09/Screen-Shot-2015-09-12-at-18.07.03.jpg" alt="" width="642" height="335" />

Dakle skinuta je s mog weba i uz to rastegnuta van svojih dimenzija kako bi se još u unakazila. Hvala vam na tome.

Kada sam dan prije utrke pripremao popis vozača za <a href="http://foto.drusany.com/2013/12/03/photo-mechanic/">Photo mechanic listu</a> neka imena nisu bili definirana (TBA), ali sam očekivao da ću danas moći nadopuniti listu. No na službenom webu i nakon dva odvožena brzinca lista stoji nepromijenjena. E da, ni nule nisu na popisu.

Presmiješno je i što onaj sat na naslovnici još odbrojava 9 dana do početka rallya. Web pak ne radi normalno na mobitelu tako da nisam mogao doći do live timiga jer je na iPhoneu bila jednostavno rasturena. Gramar nazije će sigurno zasmetati i stvari poput "Povijest Rally-a". Zahtjevi za akreditacije se ispunjavaju u nekim čudnim excel tablicama, a ne preko weba, sav tekstualni sadržaj je linkan na PDF-ove...

Nadam se da će 42. Delta dobiti web kakav zaslužuje ovakvo auto natjecanje sa tolikom poviješću.

Vidim da su se ljudi još žalili na zatvaranje cesta u petak kada je gradska špica, čak su padale i teške riječi i psovke, ali uvijek će biti takvih i to se ne može zaobići. Mislim da su dovoljno upozoravali na radiju i u medijima o zatvaranju cesti pa su ljudi mogli planirati alternativne rute iako razumijem ljutnju onih koji su u petak gubili živce i vrijeme u kolonama.

Evo ako se ne varam 41. Delta je završena i sa sljemenskim dijelom te su u ukupnom poretku pobijedili Mađari <strong>Krisztian Hideg i Istvan Kerek</strong> u Mitsubishi Lanceru EVO IX. Iza njih, na drugo mjesto su se zapeljali <strong>Juraj Šebalj i Toni Klinc</strong> u istom autu, ali sa rezervnim motorom jer im je dan prije utrke roknula klipnjača pa je ovo drugo mjesto još većeg značaja. Treći su <strong>Lonac i Pazman</strong> u jedinoj Imprezi na Delti (jebote..).

[gallery columns="4" link="file" ids="19693,19694,19695,19696,19697,19698,19699,19700,19701,19702,19703,19704,19705,19706,19707,19708,19709,19710,19711,19712,19713,19714,19715,19716,19717,19718,19719,19720,19721,19722,19723,19724,19725,19726,19727,19728,19729"]