<!-- wp:paragraph -->
<p>Prvi dan smo odlučili provesti lagano pa sm odšetali do obližnjeg <strong>Amstel parka</strong> u kojem ćete naći hrpu zabave za klince. </p>
<!-- /wp:paragraph -->

<!-- wp:paragraph -->
<p>Tu su autići kojima jurite po stazi, bageri za kopanje, nekakvi vozičci u bazenu, vlakić koji vozi po parku, penjalice, zip line, veliki labirint od živice, neki park u kojem radite blato i svinjarije, mali ZOO s domaćim životinjama za maltretiranje, alpake, igrice i slične pizdarije tako da nemre biti dosadno. Vama možda, al vašim klincima će biti show.</p>
<!-- /wp:paragraph -->

<!-- wp:paragraph -->
<p>Nemam kaj previše pisati o samom igranju i parku pa evo još ponešto informacija i zanimljivosti.</p>
<!-- /wp:paragraph -->

<!-- wp:heading -->
<h2>No cash, card only</h2>
<!-- /wp:heading -->

<!-- wp:paragraph -->
<p>Tijekom korone ovdje se uveliko prešlo na kartično plaćanje i trude se to i zadržati tako da ćete na dosta mjesta vidjeti natpis No cash, card only ili ti samo plastika i mobiteli. Dobro je uvijek imati nešto sitno keša uz sebe ali karticom ćete moći platiti čak i ulaz na WC, sladoled ili bilo koju sitnicu. Za razliku od Hrvatske gdje vam je posebna cijena za karticu, odnosno viša cijena, ovdje preferiraju kartice jer im banke uzimaju više provizije za uplatu gotovine nego kartično poslovanje.</p>
<!-- /wp:paragraph -->

<!-- wp:paragraph -->
<p>Jedini problem oko kartica bi vam mogao predstavljati npr Albert Heijn koji ne prima Visu, a Zaba je prešla na Visu za debitne kartice. Zato je uvijek dobro imati i Master pri ruci. U biti je najbolje sve kartice imati dodane u Apple wallet pa sve plaćati mobitelom da ne prtljate po karticama.</p>
<!-- /wp:paragraph -->

<!-- wp:heading -->
<h2>Javni prijevoz</h2>
<!-- /wp:heading -->

<!-- wp:paragraph -->
<p>Dok u Zagrebu možete kupiti kartu za 4 kn i pola sata vožnje ovdje ćete minimalno platiti 3,2 EUR za jedan sat vožnje. Prije smo bili smješteni u centru pa se nešto nisam opterećivao tramvajima, ali sada nas svaki odlazak do grada i natrag za nas troje košta skoro 150 kn što i nije neka fora. Službeno klinci do 4 godine ne plaćaju kartu, a iznad toga nema milosti iako ako kupujete kartu kod konduktera u tramvaju ili vozača možete napomenuti da vam treba karta za klinca pa se nadati da će biti milostivi i reći da ne treba za njih. Ali ako kupujete na automatu na stanicu, onda nemate opciju dječje karte.</p>
<!-- /wp:paragraph -->

<!-- wp:paragraph -->
<p>Zadnji put kad sam bio u Amsterdamu, a bila je to 2014. uvelike se kopao <strong>metro</strong>. To je sada naravno gotovo pa je mreža javnog prijevoza još bolja. Karte za tramvaj vam važe i za metro i bus.&nbsp;I da..ne zaboravite na check-in, check-out ako presjedate i planirate iskoristiti sat vremena vožnje. Ako ne napravite check-out kod izlaska karta vam postaje nevažeća.</p>
<!-- /wp:paragraph -->

<!-- wp:paragraph -->
<p>E da, u tramvajima nema plaćanja gotovinom.&nbsp;</p>
<!-- /wp:paragraph -->

<!-- wp:paragraph -->
<p><strong>Google maps</strong> se pokazao kao bolesno dobar i precizan način kretanja što autom, što tramvajem, a što pješke. Svako kašnjenje ili preusmjeravanje tramvaja se odmah vidi, za svaki tramvaj piše kada će doći na vašu stanicu, koliko stanica se vozite, kad presjedate, gdje pješačite, čak mi je iskočila i poruka “pređite na ovoj zebri” par metara prije zebre. Scary shit.</p>
<!-- /wp:paragraph -->

<!-- wp:skaut-google-drive-gallery/gallery {"path":["Putovanja","220802-Nizozemska_2022","220803-Amstel_park"]} /-->