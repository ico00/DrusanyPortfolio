Jučer sam se sa ženom prošetao centrom kako bi vidio na kaj liči taj Advent u Zagrebu. Nakon prošlogodišnjeg Božića u Londonu očekivao sam da ću se malo razočarati, ali neke stvari su bile i više nego malo razočaranje. Na svu sreću ima i pomaka na bolje.

&nbsp;

Znam da Zagreb nema isti budžet za ukrašavanje grada kao London, ali nije sve u novcima. Nešto je i u ukusu. Odvratne plave lampice u Gajevoj ili crven-bijeli-plavi lampice po Bogovićevoj i okolnim uličicama su daleko od ukusa. Izgleda mi kao da je sponzor ukrašavanja tog dijela grada bila Konjščinska.

&nbsp;

Stvar je spasio Zrinjevac koji je taman po mom ukusu. Lijepe male kućice/štandovi koje su ofarbane u bijelu boju i oko kojih su postavljeni stari bicikli i sanjke. Sve je ukrašeno s pristojnim nenametljivim lampicama, a u paviljonu je živa muzika. Sve okolo miriši po kuhanom vinu i fritulama, pa su tako i oči, uši i nos bili sretni. Falila mi je samo jedna kućica s finom kavom, <a href="http://www.eliscaffe.com" target="_blank">Eliscafe</a> bi zaokružio dojam na 100%. Kak bi se reklo Zrinjevac je na nivou.

&nbsp;

Zgodan detalj je postavljen u Preobraženskoj, a riječ je o dvije stare kabine sada već zaboravljene sljemenske žičare. Oko njih su postavljeni borovi u zimskom snježnom štihu.

&nbsp;

Novotarija u gradu je i "<a href="http://www.facebook.com/pages/Fuliranje-kod-Uspinjače/456821864368469" target="_blank">Fuliranje kod uspinjače</a>", svojevrsna posveta Zagrebu u 30-im godinama. Tomićeva je ovim mini projektom konačno zaživjela, a uspinjača besplatno vozi gore dole. Za oko mi je posebno zapela tabla s natpisom "Gratis ljubljenje pod imelom" :) Navečer je takva gužva da se nije moglo normalno niti hodati. Palac gore.

&nbsp;

Projekt Gričevanje je zaživio i ove godine. Jučer je bio besplatni koncert Josipe Lisac. Nadam se da neće bioti jedini ove zime jer Gornji grad zaslužuje i više od jednog koncerta. Ne bi se bunio niti da se postavi i "Zima na Strossu" jer se ljetni i jesenski Stross pokazao kao pun pogodak.

&nbsp;

Stvar je naravno morao zasrati Milanov šator. Dok se Miki brine da ljudi koji ulaze u grad ne vide livadu po kojoj pesi kakaju nego njegove fontane, u srcu grada je razapeto ogromno bijelo plastično ruglo koje izgleda kao da je teleportirano iz Pogane Vlake, a u njemu vladaju kobasičari i slična zabava. Zaključit ću citatom Hladnog piva koji kažu: "Kirbaj i kotlovina, dobrodošla pripizdina."

&nbsp;

[gallery link="file" columns="4" ids="5991,5992,5993,5994,5995,5996,5997,5998,5999,6000,6001,6002,6003,6004,6005,6006,6007,6008"]