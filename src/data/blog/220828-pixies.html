<!-- wp:paragraph -->
<p>Treća sreća na Velesajmu. Naime ovaj koncert je korona dva puta odgađala i konačno se ovaj treći datum uspio održati. Iako je nebo imalo nešto protiv toga jer su munje sve jače rokale kako sam se približavao Velesajmu. Podsjetilo me na fotku s koncerta Brkova koju sam nedavno vidio, a na njoj munja roknula stup na pozornici. Reko kakve sam sreće ziher ću biti u pitu pored stupa kad počne gađanje munjama.</p>
<!-- /wp:paragraph -->

<!-- wp:paragraph -->
<p>Nisam nikad bio na Velesajmu na koncertu pa ne znam koliko ovaj prostor prima ljudi, ali po meni odlična lokacija. Van grada s velikim parkingom u blizini, prostora je dovoljno, ima i taj natkriveni dio ak zagusti, tak da sve 5.</p>
<!-- /wp:paragraph -->

<!-- wp:paragraph -->
<p>Na svu sreću ni kiša ni munje nisu bile toliko bezobrazni pa smo i predgrupu otpratili skoro bez kiše i reko bih točno u 21h, baš kao po satnici dočekali Pixiese na relativno malom i skromnom stageu. </p>
<!-- /wp:paragraph -->

<!-- wp:paragraph -->
<p>I kreće show bez govorancije, uz običan <em>light</em>, samo bas sa <strong>Gouge away</strong> na repeatu, da nas napale reklo bi se. Po reakciji publike iza sebe rekao bih da su uspjeli. </p>
<!-- /wp:paragraph -->

<!-- wp:paragraph -->
<p>Ne pamtim ovako veliki photo pit s tako malim brojem fotografa pa je fotkatnje bilo lagodno, bez naguravanja i upadanja u kadar. Šteta da stage nije bio malo atraktivniji jer oni nisu od prevelikog kretanja pa fotke i nisu neko ludilo. </p>
<!-- /wp:paragraph -->

<!-- wp:paragraph -->
<p>Kad je koncert bio najavljivan pričalo se o promociji zadnjeg albuma <strong>Beneath the Eyrie</strong>, meni najdražeg albuma koliko god to strašno zvučalo, pogotovo starijoj ekip, ali da li sam u krivu ako kažem da sam čuo jednu pjesmu s tog albuma? Album koji je dokaz kako se može dalje, kako bend može živjeti dalje u skladu s godinama i opet raditi odlične materijale, a ne biti pokušaj kopije samih sebe. </p>
<!-- /wp:paragraph -->

<!-- wp:paragraph -->
<p>Nakon fotkanja sam stao sa strane, taman kad je krenuo <strong>Monkey gone to heaven</strong> i odlučio ostati iako sam već mislio krenuti jer je bila takva sparina da mi se doslovno povraćalo, a vidim da nisam bio jedini. Ono što <strong>Black Francis</strong> i u ovim godinama (57) radi s glasom je čudo. Malo lagano šapuće, pjevuši, pa na drugoj pjesmi se krene derati da te pošteno rastrese, pa opet u neki treći stil, pa u punk rokačinu...čudo.</p>
<!-- /wp:paragraph -->

<!-- wp:paragraph -->
<p>Uz njega tu je i čudotvorac na gitari <strong>Joey Santiago</strong>, naravno <strong>David Lovering</strong> na bubnjevima i na basu Kim No3 odnosno <strong>Paz Lenchantin</strong>.</p>
<!-- /wp:paragraph -->

<!-- wp:paragraph -->
<p>Uglavnom Pixiesi su jučer razdrmali Velesajam i vjerujem kako nije bilo nezadovoljnih. Oni koji nisu imali pare su koncert mogli gledat i sa strane, prostora je bilo :) Sad se grizem kaj ih nisam prije par tjedana išao gledati u Amsterdamu kad sam već bio tamo.</p>
<!-- /wp:paragraph -->

<!-- wp:paragraph -->
<p>Na putu doma naravno palim Spotify, stavljam random live, na nebu prema istoku opet deru munje, a sa krkih VW zvučika dere Stormy weather...romantika.</p>
<!-- /wp:paragraph -->

<!-- wp:skaut-google-drive-gallery/gallery {"path":["Koncerti","220827-Pixies"]} /-->