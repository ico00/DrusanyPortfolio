Evo nas opet u zadnjem vikendu studenog u blatu Savršćaka na <strong>8. Rally Showu Santa Domenica</strong>. Ovaj automobilistički event je svake godine sve bolji, pa smo tako i ove godine uz jaki PR, dobre newslettere i najave po društvenim mrežama te odličnom webu znali što se zbiva, tko nam sve dolazi, kad su tulumi i sve kaj ide uz ovaj svetonedeljski cirkus.

Veliki sam lajkač ulaganja u ovaj marketinški, posjetiteljski dio rallya i bijeg iz prošlog stoljeća u kojem su zapeli mnogi naši savezi, organizacije pa čak i cijeli sportovi. Ali sva sreća da organizatori RSSD-a itekako znaju što znači dobar PR, grafički vizual, GPS koordinate, QR kod, interaktivna Google mapa, newsletter, kvalitetne fotografije, odnos s medijima, suveniri… Tako je ovaj rally od nečeg što je u početku možda izgledalo kao seoska zabava prerastao u pravu trku koja se ne propušta i iza sebe ostavio ostale koji počinju ličiti na seoske zabave.

Ovim putem se zahvaljujem i PR-u koji mi je odmah poslao konačan popis vozača u Excelu kako bih lakše napravio popis za Photo Mechanic i ispunio IPTC bez muke.

<img class="aligncenter wp-image-26543" src="/uploads/wordpress/2017/11/8RSSD2017_rally-tablica1.png" alt="" width="600" height="150" />

Lista prijava se zaustavila na brojci 135 od čega su čak 3 <strong>WRC</strong> auta i 11 <strong>R5</strong> – zabava zagarantirana.

Kako nisam baš u stanju "odraditi"cijeli rally opet smo navratili na samo drugi i početak brzinac, ali dovoljno da ulovimo duh ovog showa i zabilježimo ga u kalendar sljedeće godine. Bilo je dosta pauza zbog tehnikalija unutar drugog brzinca, a početak trećeg se dosta otegnuo tako da smo pogledali samo one najbrže koji su ruku na srce i najzanimljiviji što za gledat, što za fotkat.

Kiša je prijetila, ali se suzdržala na dosadnom škrapanju pa nismo navukli upalu pluća ili nestali u blatu okolnih njiva.

Vjerujem da ste svi do sada već čuli za<strong> incident na stazi</strong>, ako ne od frendova koji su bili na rallyu onda iz medija koji možda nisu pisali o samoj utrci, ali nisu mogli propustiti ovu vijest. Naime tijekom trećeg brzinca smo po ne znam koji put svjedočili ljudskoj gluposti. Ne znam kako drugačije nazvati istrčavanje ispred jurećeg auta unatoč trakama, oznakama, obavijestima, upozorenjima sudaca i publike. Dvije Slovenke su unatoč svemu baš morale pretrčati stazu jer je sigurno nešto jako pametno bilo s druge strane i doslovno izletile ispred auta. Na svu sreću ozljeda nije kobna, žena ima teže razvaljenu nogu i nadam se da su ona i svi mudraci s takvim idejama izvukli pouku. Nije da popujem i pravim se pametan, ruku na srce svi pretrčavaju stazu, ali to ne radiš na nepreglednim dijelovima niti dok čuješ da je auto u blizini, a ovi auti se itekako čuju, nisu to jebeni Tesle. Ideja za organizatore - drugi put podijeliti letke o sigurnosti gledateljima uz stazu, možda pomogne. E da..još jedna ideja - brendirane gumene čizme :)

Vrh tablice pripao je naravno R5 autima, a na vrhu nije opet zasjeo Beppo Harrach koji ove godine nije nastupio nego posada <strong>Peter Ranga - Tamas Szoke</strong> i njihova Škoda Fabia R5.

Za kraj još jedan odličan potez organizatora kojeg ću prenijeti u cijelini da ne fulam nekaj.

<span class="text_exposed_show">[quote cite='Budući da smo do sada nagradne igre organizirali za naše gledatelje, ovoga puta odlučili smo nagraditi i naše fotografe. Uz pomoć Gergely Makai, za naše najvrijednije fotografe pripremili smo nešto zaista posebno. Gergely Makai na 8. Rally Showu Santa Domenica nastupit će kao suvozač Szabolcs Várkonyi u Hyundaiu i20 R5. Inače je vrhunski i nagrađivani WRC fotograf, pa sa svojom opremom nije propustio niti WRC Australija. Ondje je prikupio autograme najvećih svjetskih rally vozača. Dragi fotografi, evo što vam je činiti: fotografirajte posadu Várkonyi – Makai u njihovom Hyundaiu i20 R5, budite originalni i možda baš vi osvojite autogram s WRC Australija! Uputa: na fotografijama s kojima želite sudjelovati u nagradnoj igri označite Gergelyja!']Foto nagradna igra
</span>

[gallery ids="26623,26624,26625,26626,26627,26628,26629,26630,26633,26634,26635,26636,26637,26638,26639,26640,26641,26642,26643,26644,26645,26646,26647,26648,26649,26650,26651,26652,26653,26654,26655,26656,26657,26658,26659,26660,26661,26662,26663,26664,26665,26666,26667,26668,26669,26670,26671,26672,26673,26674,26675,26676,26678,26679,26680,26681,26682,26683,26684,26685,26686,26687,26688"]