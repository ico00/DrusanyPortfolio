<!-- wp:paragraph -->
<p>Doći s djetetom u Amsterdam, a ne posjetiti <a href="https://www.artis.nl/en/" target="_blank" rel="noreferrer noopener">Artis ZOO</a> bi trebalo biti kažnjivo djelo. Cijena karata bi također trebale biti podložna nekom kažnjavanju jer 25€ po glavi za 13+ i 21€ za 3-13 je dosta bolno. Za nas petero je to sve skupa preračunato 920 kn, a tu moramo dodati i parking od 15€ ako platiš na samom parkingu od ZOO-a ili ipak nešto manje ako platiš unutar ZOO-a prije izlaska. </p>
<!-- /wp:paragraph -->

<!-- wp:paragraph -->
<p>Kad se sabereš od tog šoka onda kreće uživanje u stvarno prekrasnom vrtu koji se prostire na 10 hektara i udomljuje hrpu životinja.&nbsp;</p>
<!-- /wp:paragraph -->

<!-- wp:paragraph -->
<p>Na ulazu nas odmah zaskočila cura s fotićem koja bi nas kao fotkala za pretpostavljam minimalno 10€ ili nešto tako. Reko <em>bitch please.. </em>i samo skinuo ruksak s opremom. Nestala je kako je i došla.</p>
<!-- /wp:paragraph -->

<!-- wp:paragraph -->
<p>Neke stvari su se promijenile od kad sam bio, nekih životinja više nema, ali cijelodnevna zabava je i dalje zajamčena.&nbsp;</p>
<!-- /wp:paragraph -->

<!-- wp:paragraph -->
<p>Naš primarni cilj je bio vidjeti slonove, žirafe i crnu panteru. Na ulazu pogledajte kada su hranjenja životinja pa svakako probajte uloviti neki show. Mi smo uspjeli uletiti na slonove i pingvine dok su nam gorile promaknule.&nbsp;</p>
<!-- /wp:paragraph -->

<!-- wp:paragraph -->
<p>Cijeli timariteljski program je na žalost samo na nizozemskom pa smo propustili sve edukativne detalje, ali je zato tuširanje slonova bilo dovoljno zabavno i bez pozadinske priče.&nbsp;</p>
<!-- /wp:paragraph -->

<!-- wp:paragraph -->
<p>Nakon tuširanja timaritelj ih ja na drugom dijelu namamio u vodu pa smo i to čudo vidli. Na fotki ćete vidjeti da mali slonić ima potrganu surlu, ali navodno već zacijeljuje i bolje mu je, a do ozljede je došlo kad je bedak gurnuo surlu u vrata koja su ga pričepila.</p>
<!-- /wp:paragraph -->

<!-- wp:paragraph -->
<p>Na žalost nismo baš nešto vidjeli gorile koje su se smucale po unutarnjoj nastambi, a vani smo očiti zakasnili na hranjenje. S pingvinima smo imali više sreće pa smo vidjeli kako ta hrpa gegavaca u stroju čeka timariteljicu i kako više manje poslušno dođe po svoju ribu i tako u krug dok se svi ne nahrane.</p>
<!-- /wp:paragraph -->

<!-- wp:paragraph -->
<p>Bezuspješno smo lutali oko velike nastambe s crnom panterom, ali ju nismo vidjeli pa smo tugu utopili u džungli s leptirima. Taj zatvoreni u kojem se diše na škrge od silne vlage prepun je šarenih leptira svih veličina koji letaju oko vas. Prvo naravno dijete upozoriš da ne lovi leptire jer jelte…krepat će. Ali jedna mama odmah na ulazu gleda kako joj sinek sa štapom čeprče po nekom ogromnom leptiru i valjda se divi. Onda sam ih morao dovest u red… Nije naravno bio problem u klincu nego roditelju, kao i u onim debilima koji lupaju po staklu ili bacaju random hranu živinama jer im je to kao fora.&nbsp;</p>
<!-- /wp:paragraph -->

<!-- wp:paragraph -->
<p>Još malo juranjve gore dole, pa kava, sladoled i prođe dan. Mislim nije pala noć, ali je bilo 18 h kada se zatvara ZOO.</p>
<!-- /wp:paragraph -->

<!-- wp:heading -->
<h2>Radno vrijeme</h2>
<!-- /wp:heading -->

<!-- wp:paragraph -->
<p>Kao što sam spomenuo gore ZOO se zatvara u 18h. Ali u Amsterdamu i valjda cijeloj Nizozemskoj se velika većina toga zatvara u 17:30-18h. Nema…muzeji, ZOO, dućani, turističke atrakcije sve ima to glupo radno vrijeme. OK, radit će kafići, neki dućani, ali načelno iza 18h većina toga staje pa si planirajte vrijeme po toj satnici. Oni u 18:30 najkasnije moraju večerat pa ti pjevaj.</p>
<!-- /wp:paragraph -->

<!-- wp:skaut-google-drive-gallery/gallery {"path":["Putovanja","220802-Nizozemska_2022","220805-Artis_ZOO"]} /-->