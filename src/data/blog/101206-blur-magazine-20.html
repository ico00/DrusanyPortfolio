Svi sve znate o Bluru, a novi broj je vani pa klik..download...enjoy
<p style="text-align: center;"><a rel="attachment wp-att-906" href="http://blog.drusany.com/2010/12/06/blur-magazine-20/naslovnica-blur-20-igor-vasiliadis-rusija-2/" target="_blank"><img class="aligncenter size-full wp-image-906" title="Naslovnica-BLUR-20,-Igor-Vasiliadis,-Rusija" src="/uploads/wordpress/2010/12/Naslovnica-BLUR-20-Igor-Vasiliadis-Rusija1.jpg" alt="" width="470" height="658" /></a></p>

<h4><span style="color: #bb2b25;">Raznovrsni svijet fotografije u novom izdanju BLUR magazinea</span></h4>
<strong>Zagreb, 6.12.2010. - BLUR magazine, internacionalni online časopis posvećen umjetničkoj fotografiji objavio je svoje zimsko, 20. izdanje koje je obogaćeno i osvježeno s mnogo noviteta.</strong>
- Uvedena nova rubrika posvećena Wet Plate fotografiji, fotografskoj tehnici iz 19. stoljeća

- Internacionalno predstavljanje vrijednog stereografskog opusa Franje Bahovca iz Samobora

- Ispričana druga strana fotografije kroz razgovor s američkom kolekcionarkom Suzzane Pastor

- Prošireni i internacionalniji urednički tim BLURa od sada ima suradnicu iz Kanade

Pored već standardnih rubrika <em>Instantion</em> (za polaroidnu fotografiju), <em>Tetra</em> (za crno-bijelu fotografiju četvrtastog oblika), <em>Playstick</em> (fotografija snimljena toy kamerama), BLUR magazine je uveo još jednu zanimljivu <strong>rubriku naziva</strong> <strong><em>Wet Plate </em>posvećenu fotografskoj tehnici otkrivenoj davne 1850. godine</strong>, a ujedno i primarnom načinu fotografiranja sve do 1880. Wet Plate fotografski proces nastaje izlijevanjem kolodija na metalne ili staklene ploče koje se zatim izlažu svjetlosti u kameri te razvijaju dok su još mokre. Iako prilično zatjevan i dugotrajan proces, Wet Plate tehnika kreira fotografije mistične atmosfere te visoke estetske razine. Danas, ovu tehniku koriste brojni fotografski umjetnici, a neke od najboljih suvremenih autora BLUR će prezentirati u narednim brojevima, počevši od <strong>Igora Vasiliadisa</strong> proglašenog jednim od top 10 fotografskih umjetnika u Rusiji.
Jedan od glavnih motiva BLUR magazinea jest prezentacija hrvatskih fotografa na međunarodnoj razini te promoviranje istaknutih hrvatskih fotografskih imena iz prošlosti. Tako je 2010. godina bila u znaku Toše Dabca kojeg je BLUR predstavio kroz specijalno izdanje, kreiranje web stranice te organiziranje foto natječaja i izložbe u Arhivu Tošo Dabac. Od ovog izdanja pa tijekom 2011. godine BLUR će se posvetiti <strong>Franji Bahovcu (1851. – 1924.)</strong>, strastvenom amaterskom fotografu iz Samobora koji je koristio stereografiju, fotografsku tehniku posebno popularnu početkom 20. stoljeća kojaje zanimljiva jer generira slike koje, kada se gledaju kroz stereoskop, daju 3D optičku iluziju. Bahovčeva djela otkrivena su prije tri godine i spašena od propadanja te imaju veliki umjetnički i dokumentaristički značaj za hrvatsku fotografiju. Njegov opsežni i raznovrsni opus, zahvaljujući gospodinu Josipu Horvatu, kolekcionaru umjetničkih antikviteta te Želimiru Koščeviću, programskom voditelju foto galerije Lang iz Samobora, prezentirat će se u BLURu pod nazivom <strong><em>Priče iz davnina</em> kroz četiri dijela: SVIJET, DOMA, LJUDI i INTIMA</strong>.
No, BLUR magazine se ne zaustavlja samo na fotografima i fotografijama. <strong>S ciljem upoznavanja i drugih aktera profesionalnog fotografskog svijeta, BLUR je uveo rubriku <em>Meet the</em></strong>... u kojoj će se moći pročitati intervjui s kolekcionarima fotografije, voditeljima umjetničkih foto galerija i fotografskih muzeja, organizatorima fotografskih sajmova i festivala, urednicima istaknutih fotografskih časopisa, kustosima...   Jednom rječju, svima onima koji od fotografije žive. U ovom izdanju BLUR predstavlja <strong>Suzzane Pastor</strong>, istaknutu i cijenjenu kolekcionarku umjetničke fotografije iz SAD-a i suosnivačicu Praške kuće fotografije  koja je i sama umjetnica te izrađuje staklene knjige gdje fotografije transferira na trodimenzionalne staklene stranice.  Kroz opsežni intervju sa Suzzane doznajte detalje njezinog profesionalnog razvoja, iskustva s kolekcionarstvom i umjetničkim sajmovima te razmišljanja o tržišnom potencijalu fotografije.
Povrh svega, BLURov razvoj dokazuje i njegov <strong>urednički tim koji se povećao te dobio internacionalnu dimenziju</strong>. U svojim redovima BLUR sada ima <strong>Tomislava Marića</strong>, profesionalnog fotografa i Predsjednika umjetničkog savjeta ULUPUH-a koji će donijeti zanimljive materijale iz profesionalnog svijeta fotografije, zatim <strong>Jennifer Henriksen iz Kanade</strong>, poznatiju kao Holga Jen, strastvenu fotografkinju s toy kamerama koja će uređivati rubriku <em>Playstick</em> te, naposljetku, Denisa Pleića velikog poznavatelja japanske analogne wabi-sabi fotografije koju će razrađivati i predstavljati u svojim kolumnama.
No, to je samo dio ove fotografske priče. U BLURovom 20. izdanju možete pogledati projekt <em>Rituali</em> australske umjetnice <strong>Tamare Dean</strong>, članice umjetničkog kolektiva Oculi te fotografkinje Sydney Morning Heralda. <strong>Pascal Baetens</strong>, intrigantni profesionalni fotograf iz Belgije i majstor akta govori o fotografiji kao metodi izliječenja ožiljaka kroz iskustvo rada s modelima koji su bili silovani, opečeni ili imaju neki invaliditet.  U rubrici <em>Tetra</em>, <strong>Hakan Strand</strong> iz Švedske donosi crno-bijelu priču o New Yorku dok u rubrici <em>Playstick</em>, <strong>Noelle Swan Gilbert</strong>,  fotografkinja iz SAD-a s hrvatskim porijeklom ispituje granicu nevinosti dok fotografira djecu u njihovim intimnim i posve nevinim trenucima.  Od polaroidne fotografije BLUR donosi presjek rada ruskog fotografa <strong>Alexeya Kurbatova</strong>, Denis Pleić prezentira dva japanska zen fotografa <strong>Jojia Iwasakia</strong> i <strong>Akihisa Nakamuraa</strong> dok će vam Tomislav Marić, u svojoj kolumni, ispričat kako je nastao običaj zaključavanja vječne ljubavi kroz simbol lokota na mostu u Koelnu.

Samo jedan klik potreban je do BLUR magazinea!

<span style="color: #bb312f;"><a href="http://www.blur-magazine.com/hr/blur-magazine-20/" target="_blank">http://www.blur-magazine.com/hr/blur-magazine-20/</a></span>

<span style="color: #bb312f;">
</span>