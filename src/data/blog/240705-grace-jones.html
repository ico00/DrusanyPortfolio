<!-- wp:paragraph -->
<p>Koncerte uglavnom fotkam po sistemu volim bend/izvođača pa odem fotkati. Za<strong> Grace Jones</strong> na Šalati sam više išao po još jednu recku za portfolio iako ju u biti svi volimo jer ova dama od 76 godina nas je zadužila i kroz filmove jer tko se od malo starijih ne sjeća May Day u Jamesu Bondu ili kako u Conanu objašnjava "<em>Grab him and take him"</em> pristup muškarcu. </p>
<!-- /wp:paragraph -->

<!-- wp:paragraph -->
<p>Glazbeno tu su hitovi koje sigurno znate čak i ako ne znate da su njeni poput <strong>Pull up to the bumper, Slave to the rythm, My Jamaican guy, Libertango, Love is the drug</strong> koje je i otpjevala na jučerašnjem koncertu. Koncert je pak otvorila s Iggyevim <strong>Nightclubbingom</strong> dok drugu najpoznatiju obradu, onu od Edith Piaf, La vie en rose nismo imali priliku čuti. Sve skupa 10 pjesama na setlisti.</p>
<!-- /wp:paragraph -->

<!-- wp:paragraph -->
<p>Fotografski se nisam previše usrećio jer je sve nekak bilo crno na crnom s udarima jakih topova koji sjebu ekspoziciju na njoj. A ni produkcija nije bila nešto posebno, opet sam imao osjećaj kao da smo dobili dio za istočno tržište, kao kad dobijemo B postavu Lord of the dance ili kad kupim Nutellu koja nije tako fina kao ona iz Mullera.</p>
<!-- /wp:paragraph -->

<!-- wp:paragraph -->
<p>I dalje sam gledao način kako izbjeći banding pa sam i dalje tvrdoglavo pokušavao s elektroničkim shutterom jer mi je nekako fora kad listam fotke a imam filmić od njih i često u tom kratkom filmiću bude baš taj neki kadar koji mi je ok. No banding je tu, ružne crte su tu, a riskirat mutne fotke na dužim  ekspozicijama mi za sada nije opcija.  </p>
<!-- /wp:paragraph -->

<!-- wp:paragraph -->
<p>No uskoro ću i razdužit R3 pa ću onda fotkat u kombinaciji DSLR-Mirrorless da mogu paralelno usporediti te svinjarije i naći neko optimalno rješenje.</p>
<!-- /wp:paragraph -->

<!-- wp:skaut-google-drive-gallery/gallery {"path":["Koncerti","240704-Grace Jones"]} /-->