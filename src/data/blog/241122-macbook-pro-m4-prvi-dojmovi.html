<!-- wp:paragraph -->
<p>Kompjutere obično mijenjam svakih 4-5 godina, ali ovaj put sam malo ubrzao, pa sam u nabavku krenuo nakon 3 i pol godine iako sam imao komp s kojim sam oduševljen.&nbsp;</p>
<!-- /wp:paragraph -->

<!-- wp:paragraph -->
<p>Razlog je pohlepa, znatiželja, želja za mobilnosti, kriza srednjih godina, ovisnost o gadgetima… puno ih je, niti jedan realno opravdan za ovakvu investiciju.</p>
<!-- /wp:paragraph -->

<!-- wp:paragraph -->
<p>Kriv je naravno Apple sa svojim predstavljanjem M4 čipa i redizajnom Minija koji je trebao i biti ta best buy investicija jer osnovni model košta 800€ što je čak i jeftinije od M1 verzije koju sam kupio čim je izašla.</p>
<!-- /wp:paragraph -->

<!-- wp:heading {"gradient":"very-light-gray-to-cyan-bluish-gray"} -->
<h2 class="wp-block-heading has-very-light-gray-to-cyan-bluish-gray-gradient-background has-background">Mini ili MacBook Pro?</h2>
<!-- /wp:heading -->

<!-- wp:paragraph -->
<p>No kako smo Air koji sam po potrebi koristio prenamijenili tako sam ostao bez mobilne opcije i počeo sam gledati laptop i tako završio na ideji MacBook Pro M4, osnovni 14” model. Nisam htio čekati Air verziju jer realno baš za fotografiju taj ekran nije najveća sreća, bar ne na onim starijim modelima, novije nisam imao priliku isprobati, a službeno sam odustao od preporuka drugih i recenzija kao nečega po čemu ću se ravnati.&nbsp;</p>
<!-- /wp:paragraph -->

<!-- wp:paragraph -->
<p>Basic modeli M-a se u četvrtoj reinkarnaciji isporučuju s početnih 16GB RAM-a, dok je SSD još uvijek skromnih 256 GB kod Minija, ali 512 GB kod MacBook Pro verzije. No da se ne sekiram s prostorom i scratch diskovima, odlučio sam se ne 1TB varijantu jer ne želim da mi stalno s laptopa visi neki eksterni SSD kao što je to bio slučaj kod Minija, ali to nije problem na desktopu.</p>
<!-- /wp:paragraph -->

<!-- wp:paragraph -->
<p>Odlučio sam se na 14”, što zbog cijene, što zbog praktičnosti. Naravno da bi bilo ljepše radit na 16”, ali bez jednog bubrega se može, bez oba ne baš. A i tako će dosta vremena biti spojen na 27” monitor pa ćemo preživjeti.&nbsp;</p>
<!-- /wp:paragraph -->

<!-- wp:heading {"gradient":"very-light-gray-to-cyan-bluish-gray"} -->
<h2 class="wp-block-heading has-very-light-gray-to-cyan-bluish-gray-gradient-background has-background">Gdje i kako kupiti?</h2>
<!-- /wp:heading -->

<!-- wp:paragraph -->
<p>M4 strojevi su skroz novi, a Hrvatska sigurno nije prva na listi punjenja skladišta dućana tako da je većina toga nedostupna ili pak ima samo jedan ili dva komada.&nbsp;</p>
<!-- /wp:paragraph -->

<!-- wp:paragraph -->
<p>Moj prvi pokušaj kupovine bio je na redizajniranom webu iStylea koji mi nije nešto legao, a trebao je olakšati korisničko iskustvo. No dovukao sam se do košarice, unio podatke i pokušao ukucati broj rata jer gore fino piše da se na rate bez kamata može platiti zabinim karticama, međutim broj rata se nije pojavio. Odlučio sam se pomoć potražiti na njihovim Facebook stranicama, ali sam kroz chat dobio automatski odgovor da im šaljem mail s upitom. Evo još danas mi nije stigao odgovor.&nbsp;</p>
<!-- /wp:paragraph -->

<!-- wp:paragraph -->
<p>Čim vidim da prodavač nije zainteresiran prodati ja odem u drugi dućan pa sam tako sreću okušao kod Sancta Domenice gdje sam više puta uspješno plaćao na rate. Sada mi je također ponudilo broj rata, ali konačni korak naplate mi je želio skinuti cijeli iznos, pa sam ipak otišao u fizički dućan. Tamo mi pak prodavač pokušava pomoć i uvjerit me da ja ovaj MacBook Pro u biti jednak kao i Air verzija pa da se baš ne isplati. Ja ga pak pokušavam uvjerit da nemaju isti ekran, kao niti ostale stvari koje život znače, pa ipak dolazimo do dogovora da ja to kupim.</p>
<!-- /wp:paragraph -->

<!-- wp:paragraph -->
<p>Ovaj model me čekao na njihovom skladištu tako da ga je GLS brzo i dostavio.</p>
<!-- /wp:paragraph -->

<!-- wp:heading {"gradient":"very-light-gray-to-cyan-bluish-gray"} -->
<h2 class="wp-block-heading has-very-light-gray-to-cyan-bluish-gray-gradient-background has-background">Unboxing</h2>
<!-- /wp:heading -->

<!-- wp:image {"id":33763,"sizeSlug":"full","linkDestination":"none"} -->
<figure class="wp-block-image size-full"><img src="/uploads/wordpress/2024/11/IMG_6604.jpeg" alt="/" class="wp-image-33763"/></figure>
<!-- /wp:image -->

<!-- wp:paragraph -->
<p>Nakon temperiranja, lagano trganje vanjske kutije i onda onaj pobožni dio otvaranja Apple kutije.</p>
<!-- /wp:paragraph -->

<!-- wp:paragraph -->
<p>Silver black je tu (iako me mladi gospon upozorio na packe), a ispod njega kabel za punjenje na s dragim nam MagSafeom. Kabl je konačno dovoljno dugačak i u onoj pletenoj izvedbi, a ne čistoj plastici, a i boja mu se podudara s laptopom. No OCD je proradio kad sam pored njega vidio bijelu ciglu za punjenje…dakle mislim stvarno..</p>
<!-- /wp:paragraph -->

<!-- wp:paragraph -->
<p>A da šok bude veći, glasine su istinite -&nbsp; izbacili su i Apple naljepnice. <em>Ak tad nisam opal u nesvest…ja sem samo sel.&nbsp;</em></p>
<!-- /wp:paragraph -->

<!-- wp:paragraph -->
<p>Nakon 3 Air modela, ovo mi je sad malo zdepastije i čudno, ali kad te zabljesne XDR ekran to je onda to. Naravno bez Nano texture opcije koja se dodatno plaća, a kod nas nije ni bila opcija.</p>
<!-- /wp:paragraph -->

<!-- wp:heading {"gradient":"very-light-gray-to-cyan-bluish-gray"} -->
<h2 class="wp-block-heading has-very-light-gray-to-cyan-bluish-gray-gradient-background has-background">macOS Sequoia&nbsp;</h2>
<!-- /wp:heading -->

<!-- wp:paragraph -->
<p>Kod prvog paljenja, već želi skinuti neki update OS-a, a zadnji predstavljani je Sequoia odnosno macOS 15.1.</p>
<!-- /wp:paragraph -->

<!-- wp:paragraph -->
<p>Slijedi brzinsko trpanje aplikacija - Photoshop, PhotoMechanic, Illustrator, InDesign i par sitnih.</p>
<!-- /wp:paragraph -->

<!-- wp:paragraph -->
<p>Inače PhotoMechanic je konačno napravio i Apple verziju, ali svi stari kupci ne mogu samo nadograditi nego kupiti skroz novi program sa skroz novom cijenom. A ta cijena je skoro tri puta skuplja nego kad sam ga kupio prije par godina pa je sada vrtoglavih 374€, ako ga uzimate jednokratno odnosno 182€ godišnje. Tako da sam odustao od upgrade i instalirao staru verziju, ali sam za nju morao instalirati i Rosetu da bi se mogla pokrenut.</p>
<!-- /wp:paragraph -->

<!-- wp:heading {"level":3} -->
<h3 class="wp-block-heading">Apple Intelligence</h3>
<!-- /wp:heading -->

<!-- wp:image {"align":"center","id":33754,"sizeSlug":"full","linkDestination":"none"} -->
<figure class="wp-block-image aligncenter size-full"><img src="/uploads/wordpress/2024/11/apple-intelligence-96x96_2x.png" alt="/" class="wp-image-33754"/></figure>
<!-- /wp:image -->

<!-- wp:paragraph -->
<p>Jedna od glavnih noviteta svih Appleovih softvera i hardvera&nbsp; je i implementacija Apple Intelligence iliti po seljački AI ili još seljačkije umjetna inteligencija.&nbsp;</p>
<!-- /wp:paragraph -->

<!-- wp:paragraph -->
<p>Jabučna intelligencija će raditi samo s M strojevima, ali će baš inteligentna biti sljedeće godine uz neki od novih updatea. Dakle likovi su predstavili nove iPhone i nakon toga nove strojeve i OS s tim svojim AI-em i koji u biti još ne postoji. Svaka čast, to je novi level ludila.&nbsp;</p>
<!-- /wp:paragraph -->

<!-- wp:paragraph -->
<p>A kad još čujete da neće biti dozvoljen u EU dok se ne omogući pristup <em>third party </em>developerima da i oni malo čačkaju… Znači kupiš auto koji ide 300, ali imaš blokadu na 130 :) </p>
<!-- /wp:paragraph -->

<!-- wp:media-text {"mediaPosition":"right","mediaId":33757,"mediaLink":"https://foto.drusany.com/?attachment_id=33757","mediaType":"image","gradient":"very-light-gray-to-cyan-bluish-gray"} -->
<div class="wp-block-media-text has-media-on-the-right is-stacked-on-mobile has-very-light-gray-to-cyan-bluish-gray-gradient-background has-background"><div class="wp-block-media-text__content"><!-- wp:paragraph {"placeholder":"Content…"} -->
<p>A kad još čujete da neće biti dozvoljen u EU dok se ne omogući pristup <em>third party </em>developerima da i oni malo čačkaju… Znači kupiš auto koji ide 300, ali imaš blokadu na 130 :) </p>
<!-- /wp:paragraph --></div><figure class="wp-block-media-text__media"><img src="/uploads/wordpress/2024/11/spanish.jpg" alt="/" class="wp-image-33757 size-full"/></figure></div>
<!-- /wp:media-text -->

<!-- wp:heading {"level":3} -->
<h3 class="wp-block-heading">iPhone mirror</h3>
<!-- /wp:heading -->

<!-- wp:paragraph -->
<p>Kad smo kod stvari koje ne rade kod nas spomenimo i iPhone Mirror. Zgodno zamišljena opcija mirroranja vašeg telefona na ekran koja bi mogla biti fora, ali eto EU birokrati imaju nešto za reći i oko ovoga pa kod nas to neće raditi za sada.</p>
<!-- /wp:paragraph -->

<!-- wp:heading {"level":3} -->
<h3 class="wp-block-heading">Snap</h3>
<!-- /wp:heading -->

<!-- wp:paragraph -->
<p>Automatski sam htio instalirati i mali pomoćni programčić zvan Magneto koji mi je služio za keljenje i dijeljenje prozora uz rubove jer eto Apple nije mislio da je to nešto što bi OS trebao imati. Sve do sad jer Sequoia to konačno ima integrirano, međutim treba ju malo podesiti kroz opcije jer ako kliknem da mi prozor bude uz desni rub a on mi od ruba ostavi preko nekoliko pixela prazno ja dobijem malu urtikariju.&nbsp;</p>
<!-- /wp:paragraph -->

<!-- wp:heading {"level":3} -->
<h3 class="wp-block-heading">Safari</h3>
<!-- /wp:heading -->

<!-- wp:paragraph -->
<p>Meni omiljeni browser, ali realno velika izjelica memorije je dobio neke novitete, korisne ili beskorisne zavisi o tome kaj i kako radite.&nbsp;</p>
<!-- /wp:paragraph -->

<!-- wp:paragraph -->
<p>Ali da prvo vidimo koliko poždere na jednom tabu… i daaaa i dalje osjetno više memorije ždere od Chromea. Pripazite i ako imate pinane tabove. Svaki taj tab kao da je otvoren i jede dodatnu memoriju.&nbsp;</p>
<!-- /wp:paragraph -->

<!-- wp:paragraph -->
<p>Al ajde ima i jedan zgodan novitet koji se zove Distraction Control, odnosno Hide item pa ako vas na nekom webu nešto od elemenata živcira dok skrolate, lagano ga maknete s ovom opcijom.</p>
<!-- /wp:paragraph -->

<!-- wp:heading {"gradient":"very-light-gray-to-cyan-bluish-gray"} -->
<h2 class="wp-block-heading has-very-light-gray-to-cyan-bluish-gray-gradient-background has-background">M4</h2>
<!-- /wp:heading -->

<!-- wp:heading {"level":3} -->
<h3 class="wp-block-heading">M4 - novo srce ispod haube</h3>
<!-- /wp:heading -->

<!-- wp:paragraph -->
<p>Novi čip M4 je naravno nešto najbolje što vam se u životu ikad desilo da parafraziram Apple i sve će zapaliti koliko je brži od svega ostalog. Rastanak Applea od Intela je bio revolucija, a ovi skokovi u rastu M oznake su više evolucijski i iako je napredak primjetan ne treba baš očekivati da će nas svaki novi broj baš totalno baciti u <em>knockdown</em>.&nbsp;</p>
<!-- /wp:paragraph -->

<!-- wp:paragraph -->
<p>Moj M1 mini je imao 8 CPU jezgri i 8 GPU dok M4 MacBook Pro ima po 10, uz rast RAM-a na minimalno 16GB u odnosu na 8 kod prijašnjih brojeva. Ali ne vjeruj Appleu ni kad darove nosi jer škrtice kakve jesu sigurno taj RAM nisu poduplali iz ljubavi prema kupcima niti zato jer su poslušali njihove vapaje. Odgovor je vjerojatno Apple Intelligence kojem je to valjda neki minimum za normalan rad.&nbsp;</p>
<!-- /wp:paragraph -->

<!-- wp:paragraph -->
<p>Ono što me prije možda najviše oduševilo je taj prokleto brzi SSD čijoj brzini nije mogao parirati ni jedan eksterni SSD koji sam gledao. A kako sada stvari stoje? Pa brzina je još malo luđa. Brzina pisanje je sad oko 3300 MB/s, a čitanja 2900 MB/s u odnosu na 2300/2800 kod M1.</p>
<!-- /wp:paragraph -->

<!-- wp:heading {"level":3} -->
<h3 class="wp-block-heading">Photoshop</h3>
<!-- /wp:heading -->

<!-- wp:paragraph -->
<p>A što ova poboljšanja znače u praksi? Pa s obzirom na to da mi je M1 itekako dobro radio i još uvijek radi i da je taj skok kako sam rekao bio revolucijski ovdje se desio malo manji wow efekt. Vjerojatno tome kumuju i silni updatei Adobeovih aplikacija koje su nakrcane AI opcijama pa se Photoshop više ne diže tako brzo. Čak i dizanja nakon onog početnog traju preko 4s dok se prije dizao momentalno, doslovno. Da, zvuči razmaženo, nije to nikakvo čekanje i gubljenje vremena, i dalje to sve leti, ali eto brojke su tu za usporedbu.</p>
<!-- /wp:paragraph -->

<!-- wp:paragraph -->
<p>Ono što mi je na Miniju u zadnje vrijeme postalo sporije je prelazak iz fotke na fotku u ACR-u. Dakle ako otvorim 10 RAW fotki, obradim jednu, kliknem na drugi thumb i to se malo čekalo da prebaci što me počelo živcirati. Ovdje je to momentalno, kako i treba biti, a i samo zapisivanje u jpg nakon korekcija je osjetno brže.&nbsp;</p>
<!-- /wp:paragraph -->

<!-- wp:paragraph -->
<p>AI Denoise i dalje traje dosta dugo (preko pola minute) što me malo razočaralo, ali zato Remove brush koji također koristi AI u većini slučajeva radi osjetno brže, pa čak i momentalno poput Healing brusha.</p>
<!-- /wp:paragraph -->

<!-- wp:paragraph -->
<p>I da ne zaboravimo moj omiljeni test Smudge tool - pogađate, ubije i ovaj stroj tako da ostajem na tome da još nisam radio na stroju koji će glatko raditi s ovim alatom.</p>
<!-- /wp:paragraph -->

<!-- wp:heading {"level":3} -->
<h3 class="wp-block-heading">Ekran</h3>
<!-- /wp:heading -->

<!-- wp:paragraph -->
<p>Kao što sam gore napomenuo XDR ekran ja malo čudo. Čisto, lijepo, napucano, oštro, konzistentno iz svakog kuta. 14” skroz ugodno za rad iako se nitko ne bi bunio na tih 2” više.</p>
<!-- /wp:paragraph -->

<!-- wp:heading {"level":3} -->
<h3 class="wp-block-heading">Zvuk</h3>
<!-- /wp:heading -->

<!-- wp:paragraph -->
<p>Kad sam pokrenuo Spotify na kojem je krenuo svirati Chris Eckman izbuljio sam oči i naćulio uši. Zvuk koji je izlazio iz te male kante bio je van očekivanja. Uvijek kad vidim te neke najave o super zvuku iz laptopa se razočaram jer realno, kakav mrtvi dobar zvuk može doći iz preklopnih sranja, uvijek je to neki plehnati zvuk koji služi svrsi, ali nema veza s ugodnim slušanjem muzike. No ovdje pleh muzika DVD-a iz Štakorovca prestaje i dolazi uštimana filharmonija. Da citiram Apple:&nbsp; “<em>Six-speaker sound system. Two pairs of force-cancelling woofers with two tweeters fill the room with bold, bass-rich sound. And Spatial Audio with support for Dolby Atmos creates an immersive sound experience.”</em></p>
<!-- /wp:paragraph -->

<!-- wp:heading {"level":3} -->
<h3 class="wp-block-heading">Portovi</h3>
<!-- /wp:heading -->

<!-- wp:paragraph -->
<p>Toga uvijek fali, ali nije ni tolko loše. Imamo poseban MagSafe konektor pa više ne trošim USB portova, 3 USB-C, čitač kartica, HDMI i drago mi je da je tu i 3,5mm ulaz za slušalice, odnosno u mojem slučaju pojačalo koje spajam na komp. Za ostale stvari poput eksternih hard diskova, printera, eventualno miševa i tastatura imam stari hub koji sam adapterom spojio na jedan USB-C tako da po tom pitanju nije bilo dodatnih investicija.</p>
<!-- /wp:paragraph -->

<!-- wp:image {"id":33764,"sizeSlug":"full","linkDestination":"none"} -->
<figure class="wp-block-image size-full"><img src="/uploads/wordpress/2024/11/IMG_6634.jpeg" alt="/" class="wp-image-33764"/></figure>
<!-- /wp:image -->

<!-- wp:paragraph -->
<p>Za sada nisam kupio ni dock pa se snalazim s direktnim pikanjem više kablova što nije najpraktičnije na svijetu, ali nije ni smak svijeta. Možda s vremenom investiram i u tu škatulju, al za sad bude ovako.</p>
<!-- /wp:paragraph -->

<!-- wp:heading {"gradient":"very-light-gray-to-cyan-bluish-gray"} -->
<h2 class="wp-block-heading has-very-light-gray-to-cyan-bluish-gray-gradient-background has-background">Što reći, koju posluku porati?</h2>
<!-- /wp:heading -->

<!-- wp:paragraph -->
<p>Ovakve postove obično završavam ovim pitanjem i obično ne dajem nikakav pametan odgovor pa neću ni sada. </p>
<!-- /wp:paragraph -->

<!-- wp:paragraph -->
<p>Sve recenzije, komentari, plaćeni oglasi, naporni YouTube filmići obično nose samo mali dio odgovora na vaše pitanje valja li što jer samo vi znate odgovor na to i jedino vi znate isplati li vam se. </p>
<!-- /wp:paragraph -->

<!-- wp:paragraph -->
<p>U mom slučaju odlučio sam se za laptop varijantu iako bi desktop, odnosno Mini bio financijski puno prihvatljivije rješenje. Ali baš kao što ne brinem o tome da mi novi auto gubi vrijednost izlaskom iz salona, tako se ne zamaram ni ovime jer sam tražio mobilnost, komociju i to u konačnici platio. Financijski se ne isplati niti taxijem do centra, ali ako ne moram vozit po gužvi, tražit i plaćat parking nekada će biti spreman platiti tu komociju i sačuvati nešto živaca.</p>
<!-- /wp:paragraph -->

<!-- wp:paragraph -->
<p>Za sada sam zadovoljan kako te sve šljaka, sve je prošlo bezbolno oko instalacija i sad će vrijeme pokazati koliko M4 može izdržati. </p>
<!-- /wp:paragraph -->

<!-- wp:paragraph -->
<p>E da, Mini je postao media server, odnosno spojen je na TV i služi kao konzola i media player.</p>
<!-- /wp:paragraph -->