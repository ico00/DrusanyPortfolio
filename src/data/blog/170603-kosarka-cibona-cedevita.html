<strong>Cedevita</strong> je u majstorici protiv <strong>Cibone</strong> u paklu <strong>KC Dražen Petrović</strong> osvojila naslov prvaka Hrvatske, njihov četvrti za redom.

U rasprodanoj Ciboni je stvarno bilo pakleno vruće već i prije početka utakmice. Zraka ni u tragovima tako da mi je ovo bilo drugo preznojavanje u danu nakon onog podnevnog sunčanja na aerodromu. A da dođem stvarno na životnu rezervu su se pobrinula sigurnosna pravila koja ni na aerodrom ni u Cibonu ne dozvoljavaju unošenje vode, pa čak ni po ovom odvratnom vremenu. Dakle državni neprijatelj broj 1 je fotograf s flašom vode. Pucaj kad ga vidiš ili mu barem otmi vodu pa nek đubre krepa.

Finalna serija prvenstva je fakat bila napeta pa smo i došli do te pete utakmice, a tako se i onda odvijala. Na kraju poluvremena neriješeno. I onda je Cedevita počela gazit, natukla neku bezobraznu razliku i činilo se da se Cibona ne može vratiti u igru. Ali zadnja četvrtina je ipak donijela neizvjesnost do samog kraja i činilo se da će doći do izjednačenja. Zadnja minuta je bila paklena i čudo je bilo na pomolu, ali ipak, semafor je zasvirao i na njemu je pisalo 75:78 za Cedevitu. Slavlje obrane naslova je moglo početi.

Fotkao sam sa 17-40, 35 f/1.4, 85 1.8, 135 f2.0 i 70-200 f/2.8 i zaključak je da su 85ica i 135ica definitvno glavna oruđa dok ostalo posluži za par fotki. Svestrani 70-200 mi je još najmanje legao od svega. Boje su mi nekako bile čudnovate pa sam na kraju nekaj prtljao i u biti upropastio al mi se neda sve ponovno korigirat pa eto kaj je tu je.

[gallery link="file" columns="4" ids="24316,24317,24318,24319,24320,24321,24322,24323,24324,24325,24326,24327,24328,24329,24330,24331,24332,24333,24334,24335,24336,24337,24338,24339,24340,24341,24342,24343,24344,24345,24346,24347,24348,24349,24350,24351,24352,24353,24354,24355,24356,24357,24358,24359,24360,24361,24362,24363,24364,24365,24366,24367,24368,24369,24370,24371,24372,24373,24374,24375,24376"]