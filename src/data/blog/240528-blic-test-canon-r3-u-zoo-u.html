<!-- wp:paragraph -->
<p>Nakon R7 i R6 II, probao sam i flagship koji to nije pa da vidim koliko je bolji od šestice. </p>
<!-- /wp:paragraph -->

<!-- wp:paragraph -->
<p>Nezgodno je kad posudiš aparat na čije postavke nisi naviknut pa i sa ovim čudom od aparata dobiješ dosta škarta. </p>
<!-- /wp:paragraph -->

<!-- wp:paragraph -->
<p>Testiranje je palo na dnevni safari po zagrebačkom ZOO-u sa također posuđenom Sigmom 150-600.</p>
<!-- /wp:paragraph -->

<!-- wp:paragraph -->
<p></p>
<!-- /wp:paragraph -->

<!-- wp:paragraph -->
<p>Prvo je pala korekcija dioptrije, pa kalibriranje <strong>eye controla</strong>, pa svjetline ekrana, viewfindera...da bi na kraju skužio da je i neka tamo opcija <strong>HDR PQ </strong>bila uključena pa ti Photo Mechanic ne prepoznaje fotke odnosno njihov preview što znači da nemreš pregledavati i brzinski otvarati fotke. Pa prvi put uspiješ ubiti Mac jer pokušavaš pregledavati u Lightroomu.. </p>
<!-- /wp:paragraph -->

<!-- wp:paragraph -->
<p>No vratimo se aparatu. <strong>Stacked senzor</strong>. Ne znam..previše tehnikalija i objašnjavanja oko ove igre koju nisam shvatio kako bolje funkcionira u primjeni. Eye control mi se činio kao wow opcija, ali uživo možda ipak ometajući faktor ako nisi skoncentriran. Držim fokus na nečemu, oko bježi i gleda okolo, ode i fokus. Treba privikavanja i treniranja ove opcije da se pokaže jel to stvarno vrijedi ili ne. </p>
<!-- /wp:paragraph -->

<!-- wp:paragraph -->
<p>Dual pixel - opet puno hvale, al ne vidim u akciji kako to utječe. Bolja baterija, bolja rezolucija viewfindera što je odlično, zgodan mali gornji LCD, ethernet port - super ako si profić, CFexpress kartica - super iako opet dodatna investicija u karticu i čitač, integrirani grip, teži i ozbiljniji u ruci..sigurno ima još odličnih stvari koje se bolje od šestice. </p>
<!-- /wp:paragraph -->

<!-- wp:paragraph -->
<p>Podjednaki broj MP, fokusnih točaka, ali šestica ima 10 FPS-a više, lakša je i praktičnija. </p>
<!-- /wp:paragraph -->

<!-- wp:paragraph -->
<p>Nisam uspio probati neki panning da vidim da li je fakat defekt rolling shuttera umanjen u odnosu na R6 MK II koji je pak osjetno bolji od R7 kao niti neke prave low light koncertne uvjete što me u biti najviše zanima, ali dojam je naravno da je ovo jedan moćan stroj i da će Canon morati zasukati rukave da nas izuje iz cipela s R1.</p>
<!-- /wp:paragraph -->

<!-- wp:paragraph -->
<p>Teškim profesionalcima sve sitnice koje R3 nudi sigurno život znače na terenu i u cajtnotu, ali smrtnicima je vjerojatno overkill extra 4000 eura na cijenu R6 MK II. U vrijeme kad sam kupovao 1DX MK II u odnosu na tadašnji za klasu niži 5D MK IV, jedinica je imala dosta stvari koje su prevagnule u njenu korist dok je borba R3 VS R6 MK II po meni osjetno izjednačenija. </p>
<!-- /wp:paragraph -->

<!-- wp:skaut-google-drive-gallery/gallery {"path":["Razno","240528-ZOO"]} /-->