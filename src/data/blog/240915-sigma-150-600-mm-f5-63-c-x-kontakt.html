<!-- wp:paragraph -->
<p>Obično tekstove o novoj opremi naslovim kao "xxx - Prvi kontakt", ali sa ovom <strong>Sigmom 150-600mm f/5-6.5 C</strong> se već dugo družim, pa nema tog prvog kontakta u nazivu posta. Doduše to druženje je postojalo zbog stalnog bezobraznog posuđivanja kojem sam odlučio stati na kraj i konačno kupiti svoj primjerak. </p>
<!-- /wp:paragraph -->

<!-- wp:paragraph -->
<p>Pravi prvi kontakt imao sam u ovom <a href="https://foto.drusany.com/2021/09/06/blic-test-sigma-150-600mm-f-5-6-3-c/" target="_blank" rel="noopener" title="">postu</a> i od tad me stalno kopka. Na prvu se taj objektiv čini dosta ograničavajuće zbog tih 600mm i blende 6.3, pa kao veliki je, teški je, nema tog kremastog bokeha kojeg svi želimo..., ali sad mi je odlazak u ZOO bez njega nezamislim, pa lov na mjesec/sunce, detalje koje inače ne možeš uloviti, dječji portreti vani, vanjski sport, pa čak i koncerti.</p>
<!-- /wp:paragraph -->

<!-- wp:paragraph -->
<p>Neću tu puno duljiti jer ovo nije novi objektiv na tržištu niti na ovom blogu, ali čisto da ostane neki post kao poticaj za druge zainteresirane uz random galeriju okinutih fotki.</p>
<!-- /wp:paragraph -->

<!-- wp:paragraph -->
<p>Uglavnom, odlučio sam se na kupovinu, prevrtio uobičajene stranice domaće i strane i vidio da je kod nas jednako povoljno kao i vani pa sam naravno pokušao obaviti kupnju ovdje. Cijena je ostala ista kao i 2021. kad sam ga prvi put testirao, a to je oko 1000€  što je fascinantno.</p>
<!-- /wp:paragraph -->

<!-- wp:paragraph -->
<p>Prizma ga nije imala na lageru pa sam se prebacio na Aviteh, ali ispostavilo se da ni kod njih nije bio na lageru unatoč tome što je kupovina bila omogućena i transakcija je prošla. Malo duže sam čekao da dođe, ali došao je i sad je konačno moj.</p>
<!-- /wp:paragraph -->

<!-- wp:paragraph -->
<p>Ubrzo su mi pala i dva koncerta na Šalati, dakle na otvorenom uz dozvoljeno snimanje nakon 3 pjesme pa sam se odlučio i na jedan koncertni test. Nisam imao prevelika očekivanje zbog blende i gužve iz koje se fotka, pa je tih 600mm iz ruke dosta klimavo, ali na kraju sam ostao oduševljen. Brkovi su imali odlično svjetlo i moglo se komotno fotkat, čak i bez silovanja ISO-a. Na Lazanji svjetlo nije bilo tak dobro za fotkanje, ali opet iskoristivo pogotovo jer ti smanji taj stres prve tri pjesme.</p>
<!-- /wp:paragraph -->

<!-- wp:paragraph -->
<p>Inače doma imam i solarni filter dimenzioniran za ovaj objektiv pa povremeno idem bacit oko kaj se dešava na Suncu. Kroz prozor škicnem i okinem ak vidim neki zanimljiv oblak, a uzeo sam ga i na Hanžeka na trgu i naravno opet uspio dobro iskoristiti.</p>
<!-- /wp:paragraph -->

<!-- wp:paragraph -->
<p>I dalje nisam probao skuplju Sport verziju i dalje nemam ni potrebu i i dalje tvrdim kako je ovo jedan od najboljih <em>best buy</em> objektiva. </p>
<!-- /wp:paragraph -->

<!-- wp:skaut-google-drive-gallery/gallery {"path":["Razno","240915-Sigma"]} /-->

<!-- wp:paragraph -->
<p></p>
<!-- /wp:paragraph -->