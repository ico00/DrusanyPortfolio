Zagrebački <a href="http://fotosajam.info/"><strong>fotosajam</strong></a> možda nije Photokina ili neki veći pravi sajam, ali je već 16. put organiziran i samim time zaslužuje neki respekt.

&nbsp;

Otkada su se preselili u <strong>Hypo centar</strong> stvar izgleda i malo ozbiljnije, a i parking je iza kao i bircevi koji su redovit puni jer osim samog sajma ljudi se tamo dolaze družiti. Danas je malo vrijeme bilo šugavo pa mi se čini da je broj posjetitelja bio nešto manji.

&nbsp;

Ove godine bilo je oko <strong>20 izlagača</strong>, educirati ste se mogli <strong>uz 3 predavanja</strong>, a bila su organizirana i besplatna portretiranja.

&nbsp;

Veliku gužvu stvorila je i <strong>Lana Jurčević</strong> na štandu <strong>Foto svijeta</strong> koju ste mogli da izvineš okidat sat vremena…besplatno. Lana je strpljivo pozirala, ali okolo su u većini bili mobitelaši što je malo čudno za fotografski sajam.

&nbsp;

Na sajam sam došao iz par razloga. Prvi je provjera narudžbe u <strong>Anigoti</strong>, možda da bacim oko na 5D MK IV, ali ga nisam vidio.

Htio sam uživo vidjeti i kako izgledaju printevi s <a href="http://www.epson.hr/products/printers/inkjet-printers/consumer/epson-l1800"><strong>Epsona L1800</strong></a> pa sam zamolio Borisa Vetnića iz Epsona da mi demonstrira i ostao sam paf. Donio sam dvije fotke, jednu pripremljenu za A3, a drugu za A4 format no Boris je inzistirao da i drugu rastegne na A3, ali razliku u kvaliteti nisam primijetio. Printer košta oko 4000kn, jedna boja oko 70kn, a s njima printa preko 1000 fotki ako se ne varam.

Na <a href="http://www.prizma-foto.hr"><strong>Prizminom</strong></a> štandu sam morao probati i nove <strong>Art Sigme</strong>, odnosno zanimala me <strong>12-24mm f/4</strong>, a usput sam probao i <strong>85mm f/1.4</strong>. Zaključak je da se Canon mora zamisliti uz ovakvu konkurenciju. 12-24 će mi kad tad biti u foto ruksaku i zamijenit će Canona 17-40. Daniel Moćan nas je još zainteresirao i za Metzove bliceve kao i za <strong><a href="http://www.smdv-usa.com/speedbox-s70.html">SMDV Speedbox-70</a></strong>.

&nbsp;

<strong>Nikon</strong> se hvalio sa <strong>Profoto D2</strong> rasvjetom, novim Nikonom <strong>105mm f/1.4</strong>, čudom od zuma <strong>P900</strong> i još raznim finim stvarima.

&nbsp;

Svaki fotograf treba imati doma i pošten monitor u koji bleji i zato je tamo bio <strong>Eizo</strong> štand.

&nbsp;

Tu je standardno bila i ekipa iz Camera Graza, foto knjige i albumi, dronovi, stara krama... Sve u svemu dobro utrošen foto dan.

&nbsp;

E da, još jedan mali mig organizatorima. Uvijek je lijepo imat neku vrećicu na sajmovima u koju trpaš sve kataloge, vizitke i slične sajamske radosti :)

&nbsp;

[gallery link="file" columns="4" ids="22149,22150,22151,22152,22153,22154,22155,22156,22157,22158,22159,22160,22161,22162,22163,22164,22165,22166,22167,22168,22169"]