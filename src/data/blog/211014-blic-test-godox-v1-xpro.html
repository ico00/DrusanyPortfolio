<!-- wp:pullquote -->
<figure class="wp-block-pullquote"><blockquote><p>Došlo vrijeme da se fleša zeme, stiglo doba da se Godox proba.</p><cite>Ivo Andrić</cite></blockquote></figure>
<!-- /wp:pullquote -->

<!-- wp:paragraph -->
<p>Načelno nikad nisam fotkao flešom za svoj gušt jer uglavnom ne fotkam takve stvari. Kad sam trebao dosvjetliti neku hranu ili nešto slično sam posuđivao okolo od frendova jer mi stari 580 I koji sam uzeo od tate nije bio dovoljan ni pouzdan. Prije nekih pol godine je konačno i on dao svoje pa sam ostao bez ikakvog dodatnog izvora svjetla. U 16 godina koliko fotkam sam kupovao razne foto gluposti, ali fleš nikada. No sad je i tome došao kraj.</p>
<!-- /wp:paragraph -->

<!-- wp:paragraph -->
<p>Kako se fakat ne kužim u vanjsko svjetlo nisam ni znao kaj kupiti no znao sam da ne želim puno potrošiti jer mi realno ne treba.&nbsp;</p>
<!-- /wp:paragraph -->

<!-- wp:paragraph -->
<p>Donji prihvatljivi rang kod Canon bi bio <strong>Speedlite 430EX III-RT</strong> s cijenom od 2.279 kn, a kako mi je plan bio uzeti i neki okidač onda je to dodatnih 2.220 kn...skoro ko još jedan fleš.&nbsp;</p>
<!-- /wp:paragraph -->

<!-- wp:paragraph -->
<p>Alternativa kao i u svemu su Kinezi kojih je koliko vidim podosta, ali iskustva kolega su me navodila na Godox.&nbsp;</p>
<!-- /wp:paragraph -->

<!-- wp:paragraph -->
<p>Kod njih je situacija sljedeća. Za <strong>Godox V1</strong> (koji je očita kopija Profoto A1) valja pljunuti <strong>2.282 kn</strong> dok je trigger osjetno jeftiniji pa za “samo” <strong>702 kn</strong> dobijete <strong>XPro </strong>trigger.</p>
<!-- /wp:paragraph -->

<!-- wp:paragraph -->
<p>Na početku sam pokušao ispuniti tablicu u kojima bih usporedio Canon i Godox, ali sam brzo odustao jer neke vrijednosti Godox nije objavio, pa onda Godox označava jačinu sa Watt sekundama dok Canon ima Guide number, pa još hrpa takvih začkoljica koji mi u konačnici ništa neće ni značiti. Tako da sam odlučio prerezat i ubost Godoxa.</p>
<!-- /wp:paragraph -->

<!-- wp:paragraph -->
<p>Shopping sam obavio preko <strong>Prizminog web shopa</strong> i za 2 dana je kutija bila pred vratima.</p>
<!-- /wp:paragraph -->

<!-- wp:paragraph -->
<p>Unboxing kineske robe i nije neki sex pa sam brzo prešao na ispipavanje robe. Tu isto nije bilo eksplozija oduševljenja, ali to nisam ni očekivao. </p>
<!-- /wp:paragraph -->

<!-- wp:image {"id":32646,"sizeSlug":"large"} -->
<figure class="wp-block-image size-large"><img src="/uploads/wordpress/2021/10/IMG_3604.jpg" alt="/" class="wp-image-32646"/></figure>
<!-- /wp:image -->

<!-- wp:paragraph -->
<p>V1 ima zanimljivu rupu usred tijela, a u tu rupu morate ugurat bateriju. Dakle zaboravite na bezbroj setova Ladda baterija koje ste nakupovali u Ikei jer Godox ima svoju bateriju i punjač. Mali je problem kaj ta baterija košta preko 400 kn pa je nezgodno ako ju spraznite, a rezervne nema. Za te novce možete kupiti 9 setova punjivih baterija pa vi vidite.</p>
<!-- /wp:paragraph -->

<!-- wp:image {"align":"center","id":32647,"sizeSlug":"large"} -->
<div class="wp-block-image"><figure class="aligncenter size-large"><img src="/uploads/wordpress/2021/10/IMG_3605.jpg" alt="/" class="wp-image-32647"/></figure></div>
<!-- /wp:image -->

<!-- wp:paragraph -->
<p>Da je riječ o kineskoj robi vidite odmah pri pokušaju guranja baterije u tu rupu. Kako god okrenete zapinje pa dok ste 100% sigurnu da baš tako ide primjenite silu da ju ugurate pa ostane virit još malo pa onda još gurnete i čujete da je konačno legla. Ista stvar je s punjačem koji dolazi s nekih 60 cm USB kabla koji se jedva ugura u strujni adapter. Doslovno sam mislio da nešto trgam kad sam ga silio u taj USB utor na strujnom adapteru i još izgleda kao da nije sjeo. Glavno da su i fleš i trigger obljepljeni kodovima i QC Pass naljepnicama ko životinjsko carstvo.&nbsp;</p>
<!-- /wp:paragraph -->

<!-- wp:paragraph -->
<p>XPro izgleda dosta solidno i ozbiljno napravljeno pa na njega nemam neke primjedbe. E da...u njega idu 2 AA baterije.</p>
<!-- /wp:paragraph -->

<!-- wp:paragraph -->
<p>V1 ima podosta opcija s kojima se vjerojatno neću baviti, pa sam za prvu ruku išao isprobati ono najosnovnije. Fleš u bulju, jačine, brzine punjenja, high speed...sve mi se čini više nego solidno uz postojani WB što mi je kod nekih drugih kineza znalo dizat tlak. </p>
<!-- /wp:paragraph -->

<!-- wp:image {"id":32648,"sizeSlug":"large"} -->
<figure class="wp-block-image size-large"><img src="/uploads/wordpress/2021/10/IMG_3630.jpg" alt="/" class="wp-image-32648"/></figure>
<!-- /wp:image -->

<!-- wp:paragraph -->
<p>E sad sam išao odvojiti fleš, staviti trigger i probao par fotki, ali nisam uspio baš odmah. Dosadašnje iskustvo mi je govorilo da moram staviti isti kanal na triggeru i flešu i da bi to trebalo biti to. No odabirom Ch1 na oba uređaja nisam dobio okidanje fleša. Da bi sve proradilo probajte ovaj redoslijed:</p>
<!-- /wp:paragraph -->

<!-- wp:list -->
<ul><li>Upaliti trigger</li><li>Stiskati krajnje desni gumb na flešu (Wireless selection) dok se ne pojavi narančasto pozadinsko osvjetljenje s oznakom kanala i RX. </li><li>Onda valja stisnut Menu i u izborniku došetati do Scan pa Start kako bi valjda scanirao slobodne ili uporabljive ili kakve već kanale. </li><li>E kad dobijete popis kanala onda si podesite jedan od tih na triggeru i flešu kao i istu grupu. </li><li>Na kraju na dialeru stisnemo Mode da prebacimo na Manual (barem ja to želim) i to je to. </li><li>Postavite fleš gdje već želite i preko trigerra podešavajte jačinu.</li></ul>
<!-- /wp:list -->

<!-- wp:image {"id":32649,"sizeSlug":"large"} -->
<figure class="wp-block-image size-large"><img src="/uploads/wordpress/2021/10/IMG_3635.jpg" alt="/" class="wp-image-32649"/></figure>
<!-- /wp:image -->

<!-- wp:paragraph -->
<p>Još jedna zgodna stvar kod V1 je mogućnost paljenja pilot svjetla koje će vam ugrubo pomoći u podešavanju nagiba i udaljenosti. </p>
<!-- /wp:paragraph -->

<!-- wp:image {"id":32650,"sizeSlug":"large"} -->
<figure class="wp-block-image size-large"><img src="/uploads/wordpress/2021/10/IMG_3633.jpg" alt="/" class="wp-image-32650"/></figure>
<!-- /wp:image -->

<!-- wp:paragraph -->
<p>Poanta kupovine V1 bila mi je i nabavka raznih nakurnjaka poput snoota, barn doors, saći, filtera… sve se to lako natakari na fleš preko magnetnih rubova. No to će biti druga faza, a treća  i zadnja biti će kupovina dodatnog fleša.</p>
<!-- /wp:paragraph -->

<!-- wp:dgwt/justified-gallery {"images":[32658,32657,32654,32655,32656]} -->
<div class="wp-block-dgwt-justified-gallery">[gallery ids="32658,32657,32654,32655,32656"]</div>
<!-- /wp:dgwt/justified-gallery -->