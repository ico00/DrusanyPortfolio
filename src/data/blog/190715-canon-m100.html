<!-- wp:paragraph {"dropCap":true} -->
<p class="has-drop-cap">Od kad sam dobio dijete, znači preko 3 godine laprdam kako
ću kupiti neki mali dobar aparat koji će uvijek biti uz mene kako ne bih teglio
opremu ili fotkao s mobitelom. Kako su mi apetiti malo veći od prosječnog
korisnika tako sam brzo došao do velikih cifri i tako sam i kupio Sigmu 35mm
f/1.4 jer je ispala jeftinija od onih kompakata koje sam ja gledao. A kao nosit
ću samo nju, pa će to sve biti lakše, ali od kad sam kupio 1DX MK II ni to nije
baš neka sreća tegliti jer uvijek imaš hrpu stvari za dijete, pa još tu opremu
i na kraju samo dijete koje baš i nema razumijevanja za to kaj joj je tata
mazga.</p>
<!-- /wp:paragraph -->

<!-- wp:paragraph -->
<p>Predzadnja faza mi je bila planiranje kupovine nekog dobrog
mobitela kojim ću radit skoro pa prave fotke. I stvarno, izašao je Huawei P30
Pro koji za mobitel stvarno radi dobre fotke. Ali nikako se nisam mogao
natjerati na Androida niti na te dimenzije mobitela, a bogami ni cijena nije
„kineska“ nego prava junačka od cca 7.000 kn. iPhone je još skuplji i odlučio
sam da iz principa neću davati novce za te smrdljive mobitele koji su cijenama
otišli bezobrazno previsoko. Za tu lovu kupim kompjuter, stari auto ili pak
solidan kompakt. </p>
<!-- /wp:paragraph -->

<!-- wp:paragraph -->
<p>I tako sam opet krenuo gledati kompakte, suzio listu na one
koji imaju blendu 1.8-2.8 i među njima suzio listu na Panasonic LX10
(f/1.4-2.8, 24-72mm, senzor 1“ i 20MP) i Fujifilm XF10 (f2.8, 28mm, APS-C, 24
MP) koji koštaju cca 3500 kn. I dok sam vagao između ta dva aparata ni sam ne
znam kako sam naletio na treću opciju.</p>
<!-- /wp:paragraph -->

<!-- wp:paragraph -->
<p>A ta treća opcija je <strong>Canon M100</strong>, mali mirrorless aparatek, one starije generacije bez špigla<strong> sa APS-C senzorom</strong>, odnosno EF-M navojem čiji je razvoj upitan nakon pojave Full Frame R serije i RF navoja. Ali mene to ne zanima, nisam tražio novi sustav u koji ću ulagati nego mali solidan aparat koji će uvijek biti uz mene. BTW dok sam ovo pisao iskočila mi je vijest da je <strong>Sigma </strong>najavila 3 nova EF-M objektiva (Daniel, bilježim se sa štovanjem za test:), pa tako u ponudi imamo ove objektive što kad izuzmemo ove kojima treba nuklearna eksplozija za bržu ekspoziciju i nije neki izbor.</p>
<!-- /wp:paragraph -->

<!-- wp:table {"hasFixedLayout":true,"align":"center","className":"is-style-stripes"} -->
<table class="wp-block-table aligncenter has-fixed-layout is-style-stripes"><tbody><tr><td><strong>Proizvođač</strong></td><td><strong>Raspon</strong></td><td><strong>Blenda</strong></td></tr><tr><td>Canon</td><td>11-22mm</td><td>4-5.6</td></tr><tr><td> Canon </td><td>15-45mm</td><td>3.5-6.3</td></tr><tr><td> Canon </td><td>18-55mm</td><td>3.5-6.3</td></tr><tr><td> Canon  </td><td>18-150mm</td><td>3.5-6.3</td></tr><tr><td>Canon</td><td>55-200mm</td><td>4.5-6.3</td></tr><tr><td>Canon</td><td>22mm</td><td>2.0</td></tr><tr><td>Canon</td><td>28mm</td><td>3.5</td></tr><tr><td>Canon</td><td>32mm</td><td>1.4</td></tr><tr><td>Sigma</td><td>16mm</td><td>1.4</td></tr><tr><td>Sigma</td><td>30mm</td><td>1.4</td></tr><tr><td>Sigma</td><td>56mm</td><td>1.4<br></td></tr></tbody></table>
<!-- /wp:table -->

<!-- wp:heading {"level":3} -->
<h3>Odluka je pala</h3>
<!-- /wp:heading -->

<!-- wp:paragraph -->
<p>Kombinacija koja je mene zainteresirala je samo tijelo aparata i <strong>22mm f/2.0</strong> što je u biti 35mm na cropu, a taj raspon mi se pokazao kao više nego iskoristiv, štoviše sa 135icom mi je upravo ta 35ica 90% vremena na aparatu. Dakle s blendom 2.0 ovo bi mogao biti pravi pogodak. A da ne govorim da je ova <em>dvajsdvojka</em> <strong>pancake </strong>oblika odnosno ne strši puno iz aparat što ju čini pogodnom za nanašanje, možda ne baš u kratkim hlačama, ali sigurno će stati u zimsku jaknu. </p>
<!-- /wp:paragraph -->

<!-- wp:paragraph -->
<p>No otvorila mi se kombinacija i za <strong>kit objektiv 15-45 f/3.5-6.3</strong> koji bi inače preskočio, ali je cijena u konačnici bila povoljnija nego za samo aparat, a trenutno je i igri Canonov cashback pa ajde onda :)</p>
<!-- /wp:paragraph -->

<!-- wp:image {"id":31007} -->
<figure class="wp-block-image"><img src="/uploads/wordpress/2019/07/MG_9185-1024x683.jpg" alt="Canon M100 / Ivica Drusany" class="wp-image-31007"/><figcaption>Canon M100 - velik kao dupli espresso</figcaption></figure>
<!-- /wp:image -->

<!-- wp:heading {"level":3} -->
<h3>Kolko para?</h3>
<!-- /wp:heading -->

<!-- wp:paragraph -->
<p>Tako da me u konačnici to koštalo ovako. 2799 kn - 10% nekakvog popusta ako platiš ZaBa karticom, pa će se još vratiti 300 kn cashbacka i onda aparat i kit objektiv izađu <strong>2.219 kn&nbsp;</strong>dok je 22mm koštao 1.635 kn i na njega ide cashback 150 kn dakle to je <strong>1.485 kn&nbsp;</strong>odnosno <strong>total 3.704</strong> kn aparat i dva objektiva. <em>Not too shabby</em>.</p>
<!-- /wp:paragraph -->

<!-- wp:heading {"level":3} -->
<h3>Jel je to čemu?</h3>
<!-- /wp:heading -->

<!-- wp:paragraph -->
<p>Osim kaj će mi biti aparat za u džep uzet ću ga i kao drugo tijelo na koncerte gdje ovaj raspon jako dobro dođe, a ušparat će mi i vrijeme kojeg nema previše za promjenu objektiva u foto pitu. Naravno ako taj APS-C senzor uspije izvući dovoljno svjetla i mesa i zadovoljiti moje visoke standarde.</p>
<!-- /wp:paragraph -->

<!-- wp:paragraph -->
<p><strong>Unboxing </strong>je prošao s podsmijehom jer prema jedinici ovo je stvarno smiješna veličina aparata. Manji je od iPhonea 6S i sa objektivom 22mm doslovno stane u džep. Nećete ga ugurati u uske traperice, ali ja sam ga stavio u malo šire kratke hlače, doduše izgledao sam kao da sam sretan što vidim djevojke u ljetnim haljinama, ali eto, nemam ruksak na grbi. Za normalan transport se može odšerafiti objektiv, pa aparat u jedan džep, a objektiv u drugi, a stane i u pederušu. </p>
<!-- /wp:paragraph -->

<!-- wp:image {"id":31008} -->
<figure class="wp-block-image"><img src="/uploads/wordpress/2019/07/MG_9189-1024x683.jpg" alt="Canon M100 / Ivica Drusany" class="wp-image-31008"/><figcaption>Kaj se to skriva u kutijama?</figcaption></figure>
<!-- /wp:image -->

<!-- wp:paragraph -->
<p>Prvo na kaj ću se morat naviknut je fotkanje kao s mobitelom jer jelte <strong>nema viewfindera</strong>, samo display. Koji se može <strong>tiltati </strong>po jednoj osi do 180 stupnjeva za selfije, al ja ću se zadržati na 90 stupnjeva za snimanje niže perspektive. Dodatna rotacija bi bila korisna za snimanje s dignutim rukama, al eto nema je.</p>
<!-- /wp:paragraph -->

<!-- wp:paragraph -->
<p>Kako Canon nije stavio <strong>WiFi </strong>u svoj flagship tako sam se veselio poigrati i s tim bežičnim opcijama. No tu sam opet zaškrgutao zubima jer Canon nije napravio sve drivere i podršku za Mac OS X Mojave tako da mi sad ne radi ni savršeno ispravan printer Selphy CP800, scanner, laserski printer i sad još i ovo trokira. No barem radi iPhone aplikacija koja se bez problema spaja s aparatom i služi svrsi kod npr. snimanja sa stativa.</p>
<!-- /wp:paragraph -->

<!-- wp:paragraph -->
<p>Zbog svojih malih dimenzija i težine vrlo lako ga je moguće namontirati na mali <strong>GorillaPod</strong> i snimati i duge ekspozicije, a konačno će mi i<strong> Manfrotto BeFree</strong> koji je bačen iza kauča jer jedinica na njemu ne može stajati opet biti od koristi. </p>
<!-- /wp:paragraph -->

<!-- wp:image {"id":31010} -->
<figure class="wp-block-image"><img src="/uploads/wordpress/2019/07/MG_9213-1024x683.jpg" alt="Canon M100 / Ivica Drusany" class="wp-image-31010"/><figcaption>Treba paziti jer nije tako lagan, ali ide bez greške</figcaption></figure>
<!-- /wp:image -->

<!-- wp:paragraph -->
<p>Te dimenzije pak imaju i lošu stranu kad je riječ o ergonomiji odnosno ležanju u ruci. Iako imam malu ruku jako je pimplavo sve podešavati preko touchscreena i malih gumbića.</p>
<!-- /wp:paragraph -->

<!-- wp:paragraph -->
<p>Ovaj aparat naravno ima i <strong>mogućnost snimanja u RAW </strong>i manualno podešavanje svih opcija tako da ne namjeravam prelaziti na neke automatske i poluautomatske postavke osim u slučaju nužde. </p>
<!-- /wp:paragraph -->

<!-- wp:paragraph -->
<p>Zgodna je opcija<strong><em> Touch shutter </em></strong>koja okida shutter čim piknete neki dio na ekranu i aparat izoštri na njega, dakle ne morate fizički stisnuti shutter što je kod ovog malog aparata zanimljiv feature jer smanjuje mogućnost da se aparat strese i fokus pobjegne.</p>
<!-- /wp:paragraph -->

<!-- wp:paragraph -->
<p>Nisam još skužio kako pogoditi manju fokusnu površinu odnosno točku, konkretno oko. Jer ovo nabadanje prstom nije najsretnije kad želite okinuti portret pri f/2.0 i dobiti oštro oko.</p>
<!-- /wp:paragraph -->

<!-- wp:heading {"level":3} -->
<h3>Fotke na sunce</h3>
<!-- /wp:heading -->

<!-- wp:paragraph -->
<p>Dosta teoretiziranja, idemo ga bacit u vatru. Prvih par fotka (nakon što sam jedva našao neku SD karticu i adapter doma) sam okinuo doma navečer, sa upaljenim lusterima dakle u podosta mračnoj atmosferi. Rezultati i nisu impresivni. Kako sam otprilike i očekivao ne možeš ti silovati visoki ISO na APS-C-u da ja budem zadovoljan. Mogu se oni hvaliti sa novim senzorima, obradama, čudima, ali visoki ISO je visoki ISO, a crop senzor je crop senzor. Daleko od toga da se ne može snimat, daleko od toga da je to neiskoristivo, ali nije mi baš <em>apetitlih</em>. A govorim o ne tako visokim ISO vrijednostima, od 1000 pa do možda 3200. I fokusiranje je baš kao na svakom aparatu otežano u mračnim, bezkontrasnim scenama pa se znao podosta pomučit dok je potvrdio barem neki fokus u tim uvjetima.</p>
<!-- /wp:paragraph -->

<!-- wp:image {"id":31004} -->
<figure class="wp-block-image"><img src="/uploads/wordpress/2019/07/IMG_0098-1024x683.jpg" alt="/" class="wp-image-31004"/></figure>
<!-- /wp:image -->

<!-- wp:paragraph -->
<p>Vani na suncu situacija je naravno drugačija. f/2.0, ISO 100 i fotke ispadaju više nego solidne. Ma čak i u tamnom haustoru, ali sa dnevnim svjetlom uspjeva fokusirat i okinut dobru fotku. Još kad taj RAW provučete kroz ACR rezultati su OK. Ali još jedan dokaz što god teoretičari pričali da su APS-C i full frame dva svijeta. Na prvu se vidi da tu nema mesa, da igra sa sliderima nije tako zabavna, da su kontrasti drugačiji... No kolko para tolko muzike. Ukratko dobio sam što sam očekivao. Ništa više, ništa manje.</p>
<!-- /wp:paragraph -->

<!-- wp:image {"id":31005} -->
<figure class="wp-block-image"><img src="/uploads/wordpress/2019/07/IMG_0137-1024x683.jpg" alt="/" class="wp-image-31005"/></figure>
<!-- /wp:image -->

<!-- wp:paragraph -->
<p>Canon i dalje fura svoju furku čudnovate crvene boje, tek tolko da znate da snimate s Canonom :)</p>
<!-- /wp:paragraph -->

<!-- wp:image {"id":31003} -->
<figure class="wp-block-image"><img src="/uploads/wordpress/2019/07/IMG_0103-1024x683.jpg" alt="/" class="wp-image-31003"/><figcaption>Canon crvena &lt;3</figcaption></figure>
<!-- /wp:image -->

<!-- wp:heading {"level":3} -->
<h3>Kaj se još skriva u aparatu?</h3>
<!-- /wp:heading -->

<!-- wp:paragraph -->
<p>M100 obiluje predefiniranim postavkama za današnju mladež tako da je tu hrpa raznih filtera poput Fisheye, Toy camera, Smooth skin, HDR, Handheld night Scene... pa i taj ekran je podešen tak da se lakše snimaju selfiji i vlogovi. </p>
<!-- /wp:paragraph -->

<!-- wp:paragraph -->
<p>Tu je i mali fleš koji eto može poslužiti svrsi iako sumnjam da ću ikad okidati s njim.</p>
<!-- /wp:paragraph -->

<!-- wp:paragraph -->
<p>Što bi rekli novinari, do trenutka zaključivanja ovog broja nismo pošteno isprobali kit objektiv 15-45mm (24-70) jer ta blenda 3.5-6.3 mi jednostavno diže kiselinu i nemam se namjeru previše baviti s njim. Možda eventualno za neku šetnju ulicom i 24mm f/3.5 postavkama.</p>
<!-- /wp:paragraph -->

<!-- wp:heading {"level":3} -->
<h3>Na kraju balade</h3>
<!-- /wp:heading -->

<!-- wp:paragraph -->
<p>Eto sad imam jedan od najskupljih i jedan od najjeftinijih Canon aparata. Svaki služi svojoj svrsi, svaki će se iskoristiti. Mislim da će se fino popunjavati, da će mi leđa i vrat biti zahvalni jer ne teglim baš svugdje svu opremu i da ću uz malo privikavanja uspjet napraviti korektne fortke i sa M100 koji je po meni bio best buy u odnosu na konkurenciju i moje želje i potrebe.<br>Video me ne zanima, pa ga nisam ni pokretao niti žalim što nema 4k.  </p>
<!-- /wp:paragraph -->

<!-- wp:paragraph -->
<p>U nastavku pogledajte ponešto fotografijama sa EXIF-om u opisu pa sami zaključite jel to čemu ili nije.</p>
<!-- /wp:paragraph -->

<p>[gallery ids="31005,31004,31003,31011,31012,31013,31014,31015,31016,31017,31018,31019,31020,31021,31022"]</p>