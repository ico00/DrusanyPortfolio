Bio sam malo skeptičan kad me žena nagovarala da odemo pogledati <a href="http://www.mkn.mhz.hr/hr/" target="_blank">Muzej krapinskih neandertalaca</a>. Mislio sam da će to biti nešto ojadno, tipično balkanski, ali sam se jako prevario. Dočekao nas je muzej svjetske kvalitete.

&nbsp;

Upad je poštenih 50kn po glavi. Naravno ima popust za obitelj, klince i sl.

&nbsp;

Prvi korak je gledanje odlično napravljenog kratkog filma koji priakzuje jedan "radni dan" neandertalaca. Na filmu su maske i šminku radili ljudi  koji su radili i na Gospodaru prstenova tako da nema sumnje u kvalitetu. Nakon filma se kreće u obilazak. Svaki korak je odlično objašnjen na 3 jezika na pločicama pored svakog izloženog predmeta. Po podu možete pratiti pločice sa označenim godinama kako bi znali kad se kaj događa. Interijer je u golom betonu koji se odlično uklapa u neandertalsku priču. Muzej obiluje i interaktivnim sadržajima, pa sa terminalima gdje možete nabaciti kviz znanja ili se fotkati.

&nbsp;

Na jednom dijelu je pećina u kojoj vidimo glavne likove iz filma na početku. Skulpture su napravljene savršeno i nevjerojatno realno. Stajao sam dosta vremena ispred modela klinca koji drži kamen i gledao u njegove oči koje su stvarno fascinantne.

&nbsp;

Još je puno animacija, interaktivnih sadržaja i skulptura za vidjeti, pa ako niste svakako ih odite pogledati. Od centra Zagreba do muzeja ima oko 45 minuta vožnje, pa je ovo preporuka i za turiste koji su odradili sve zagrebačke ture.

&nbsp;

Ovaj posjet bi po običaju prikazao i kroz fotografije, ali iz meni nejasnog razloga fotografiranje je zabranjeno. Ali van muzeja ima nekoliko skulptura koje sam ipak zarobio u fotke.

&nbsp;

[gallery link="file" columns="4" ids="5753,5754,5755,5756,5757,5758,5759,5760,5761,5762" orderby="post_date"]