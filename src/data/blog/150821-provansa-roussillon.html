Za razliku od našeg mirnog sela <a href="http://foto.drusany.com/2015/08/20/provansa-saint-saturnin-les-apt/" target="_blank">Saint Saturnin-lès-Apt</a> sljedeće selo je turistička bomba, drugo najposjećenije u Luberonu (odmah iza Gordesa). Za desetak minuta vožnje stigli smo u selo <strong>Roussillon</strong> najprepoznatljivije po prekrasnim narančastim odnosno oker stijenama na kojima stoji i njihovim šetnicama (<strong>Le sentier des ocres</strong>).

&nbsp;

Parking postoji u samom centru sela i plaća se od 9 do 18h ako se dobro sjećam i to to maksimalno jedan sat? Sva sreća da smo došli iza 18h pa smo dobili besplatan parking i lijepo svjetlo koje je dodatno zagrijalo tonove tih poznatih stijena.

&nbsp;

Selo je stvarno malo, ali jako fotogenično i toplo iako prezirem te turističke rijeke po ulicama. Obiluje malim restorančićima, galrijicama, dućanima sa suvenirima ili pak kafićima i slastičarnama gdje ćete kuglicu sladoleda platiti 2,5 €, a mojito npr. 12 €. Specijalka je naravno sladoled od lavande. Gdje god su turisti dižu se i cijene. U našem selu je npr. croissant, kava i juice 5 €.

&nbsp;

S platoa koji vodi prema šetnici na stijene puca prekrasan pogled na okolinu, a nalazi se i veliki <strong>sunčani sat</strong> Jeana Raffegeaua.

&nbsp;

Na vrh brda kako to već priliči svakom pobožnom selu mora biti i crkvica pa tako i u ovom. Ova se zove <strong>crkva Svetog Mihaela</strong>, a u blizini je i zvonik. S terase također puca prekrasan panoramski pogled na okolinu i selo odozgora.

&nbsp;

Ljubitelje <strong>Samuela Becketta</strong> bi moglo zanimati da se ovaj za vrijeme II svjetskog rata skrivao u Roussillonu, dok u <em>Čekajući Godota</em>  Vladimir spominje da su bili u berbi u Roussillonu, a tamo negdje je i kuća u kojoj je boravio u tom periodu.

&nbsp;

[gallery link="file" columns="4" ids="19120,19121,19122,19123,19124,19125,19126,19127,19128,19129,19130,19131,19132,19133,19134,19135,19136,19137,19138,19139,19140,19141,19142,19143,19144,19145,19146,19147,19148,19149,19150,19151,19152,19153,19154,19155,19156,19157,19158,19159"]

&nbsp;