Vjerujem da sada već svi znate da Zagreb odnosno Velika Gorica konačno dobiva <strong>novi putnički terminal</strong> ili novi aerodrom kako to ljudi vole reći. Dosta su nam se strani turisti smijali misleći da su se vratili kroz vrijeme pa završili s istočne strane berlinskog zida. A sprdali smo se i mi, domaći putnici.

&nbsp;

Zahvaljujući kolegama iz <strong>Međunarodne zračne luke Zagreb</strong> obišli smo to novo zdanje izgleda zanimljivo i impresivno, ali za više od <strong>300 milijuna eura</strong> nismo manje niti očekivali. Vožnja busevima do aviona će za većinu letova  biti stvar prošlosti jer novi terminal ima <strong>8 fingera </strong>na koje će se avioni spajati pa ćemo tako direktno ulaziti i izlaziti iz zgrade.

&nbsp;

Aerodromu se rade i <strong>novi prilazi, </strong>parkiralište će imati <strong>1100 parkirnih mjesta</strong>, checkirati ćemo se na <strong>30 check-in šaltera</strong>, a u prvoj fazi će kroz terminal moći  proći <strong>5 milijuna putnika</strong> dok se za drugu fazu predviđa <strong>8 milijuna</strong>. Iskreno se nadam da će se isposlovati dolazak više avio kompanija, a vjerujem da svi željno isčekujemo i <em>lowcostere</em> koji bi nam omogućili i koje putovanje više jer.

&nbsp;

Na gradilištu su nam u pratnji bili i <strong>arhitekti Velimir Neidhardt i Branko Kincl </strong>od kojih smo mogli čuti priče o svakom detalju njihovog projekta.

Koliko sam uspio saznati <strong>spotteri</strong> će i na ovom aerodromu ostati uskraćni za neko svoje mjesto pod suncem. Neće biti niti one minimalne rupe u ogradi, ali svi oni koji su već prijavljeni i nalaze se na listi će i dalje moći surađivati sa zračnom lukom koja će im i dalje izlaziti u susret.

&nbsp;

<strong>ZAIC</strong> je dobio <strong>koncesiju na 30 godina</strong>, a početak rada očekujemo u <strong>ožujku 2017</strong>.

&nbsp;

Kako to već ide u mom slučaju uvijek me neko glupo vrijeme za fotkanje zadesi pa smo na vanjskom djelu bili točno u podne što jelte baš nije idealno za fotkanje, al na kraju je OK ispalo. Većinu fotki sam opalio sa odličnim <strong>14-24 mm </strong>koji je savršen za ovakve stvari, a par detalja sam polovio sa 70-200. Sve to na <strong>Nikonu D810</strong> koji me sve više oduševljava. Možda fotke nisu toliko zanimljive jer je sve još u fazi finiširanja, ali mislim da je šteta da se ne pokaže.

&nbsp;

[gallery link="file" columns="4" ids="21861,21862,21863,21864,21865,21866,21867,21868,21869,21870,21871,21872,21873,21874,21875,21876,21877,21878,21879,21880,21881,21882,21883,21885,21886,21887,21888,21889,21890,21891,21892,21893,21894,21895,21896,21897,21898,21899,21900,21901,21902,21903,21904,21905,21906,21907,21908,21909,21910,21911,21912,21913,21914,21915,21916,21917,21918,21919,21920,21921,21922,21923,21924,21925,21926,21927,21928,21929,21930,21931,21932,21933,21934,21935,21936,21937,21938,21939,21940,21941,21942,21943"]