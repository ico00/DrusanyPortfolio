Photoshop je moćan i ogroman alat sa bezbroj opcija i pomagala. Jako puno tih divota nam ostanu neotkriveno. Jednostavno uđemo u neku svoju rutinu, workflow i peremo po tome jer smo tako eto navikli. No svako malo nabasam na neki trik i foru koja mi olakša Photoshop/ACR život.

Nabrojat ću neke od njih iako nisu sve noviteti, ali u razgovoru s kolegama uvijek otkrijem kako netko ne zna za nekaj kaj ja znam i obrnuto pa mislim da neće škodit da to stavim na papir.
<h4>Color Sampler Tool</h4>
White Balance često zna biti problematičan iz raznih razloga pa ga želimo što brže, bolje i vjernije ukrotiti u dodatnoj obradi kad ga već nismo srediti kod snimanja. Većina nas će to srediti u ACR-u povlačenjem Temperature i Tint slidera i uglavnom dobiti zadovoljavajuće rezultate koje ćemo doraditi u HSL tabu. Neki će pak kliknuti White Balance Toolom kliknuti na neki bijeli ili sivi dio fotke i reći to je to.

No ima jedan alat koji također može pomoći, a većina ljudi ga ne koristi ili čak ne doživljava, a zove se Color Sampler Tool i nalazi se odmah pored White Balance Toola. To vam je onaj alat kojim možete odrediti više sample točaka bijele/sive, njih čak 9. On funkcionira tako da RGB vrijednost svake od točaka  pokušate što više izjednačiti kada sve točke imaju približno istu vrijednost vi ćete dobiti fotku sa solidnim neutralnim WB-om bez raznih color castova. Ovo rješenje nije idealno za svaku fotku, ali može ispasti jako dobro.

<img class="aligncenter size-full wp-image-24716" src="/uploads/wordpress/2017/06/samples.jpg" alt="" width="383" height="54" />

Evo jedan primjer. Dakle piknuo sam tri točke po bijelim dijelovima kugli i pomoću Temperature/Tint, HSL, te Exposure i Vibrance  slidera dobio rezultat koji mene zadovoljava.



<img class="aligncenter size-full wp-image-24732" src="/uploads/wordpress/2017/06/before-1.jpg" alt="" width="800" height="450" />

<img class="aligncenter size-full wp-image-24731" src="/uploads/wordpress/2017/06/after-1.jpg" alt="" width="800" height="450" />


<h4>Graduated Filter</h4>
Ovaj filter uglavnom koristim za pojačavanje ili čak dodavanje neba na spaljenim fotkama ili onima snimljenim u lošim uvjetima ili pak tamo gdje je nebo sivo a ja bi drugačije boje.

Stvar je vrlo jednostavna, kliknemo na Graduated Filter u ACR-u i potegnemo taj ferlauf od vrha do točke koje želimo. Onda sa sliderima podesimo sve kaj nam treba. Kod mene to obično izgleda malo podeksponiranja, ubijanja highlighta i odvlačenje temperature prema plavom.

No dosta ljudi ostane na tome (uključujući i mene u dosta slučajeva) pa taj efekt oživi nebo, ali unakazi npr. krovove zgrada ili neki drugi objekt koji nam se nalazi u kadru. Rješenje je brzo i slatko pa bi ga trebalo prakticirati ako pozadina nije prepimplava.

Potrebno je samo dok vam je aktivan Graduated Filter odabrati <strong>Brush</strong> s desne strane iznad slidera, kliknuti na minus, odabrati Size i Feather i izbrisati one dijelove preko kojih ne želite svoje „nebo“.

<img class="aligncenter size-full wp-image-24714" src="/uploads/wordpress/2017/06/brush.jpg" alt="" width="277" height="213" />

<img class="aligncenter size-full wp-image-24712" src="/uploads/wordpress/2017/06/gradiant.jpg" alt="" width="800" height="400" />
<h4>Fit image</h4>
Ovo su vjerojatno znali svi osim mene, ali ako postoji još koji tutlek evo kako napraviti resize fotke sa određenom dimenzijom veće stranice neovisno je li ona okomita ili vodoravna.

Naime ja sam imao dvije akcije za resize, jednu za vodoravne drugu za okomite fotke koja se sastojala od koraka Image – Image size – promjena visine ili širine na određenu dimenziju.

Ali ako kliknete na File – Automate – Fit image, dobit ćete ovaj prozor u kojem ukucate vrijednost koju želite u oba polja pa će se fotka smanjit na tu dimenziju po svojoj dužoj stranici što će reći da više nećete trebati dvije akcije nego samo jednu za resize na tu dimenziju.

<img class="aligncenter size-full wp-image-24719" src="/uploads/wordpress/2017/06/fitimage.jpg" alt="" width="311" height="167" />
<h4>Search</h4>
<img class="aligncenter size-full wp-image-24721" src="/uploads/wordpress/2017/06/search.jpg" alt="" width="517" height="153" />

Možda niste znali, ali Photoshop ima svoju tražilicu. Nalazi se nećete vjerovati u gornjem desnog uglu pod ikonicom povećala odnosno pod <em>Edit - Search. </em>Tamo ćete upisivanjem željenog pojma naći te aktivirati razne funkcije i filtere u samom Photoshopu, dok ćete u drugim tabovima dobiti pretragu tutoriala odnosno Adobe Stocka. Odlična stvar koja će nam skratiti potragu iako bi ja želio da se tijekom vremena dodatno opameti pa mi pretraži i akcije kako ne bi morao listati tu hrpu svaki put.
<h4>Customize toolbar</h4>
Photoshop ima puno alata i budimo iskreni većinu ne koristite. Zašto si onda ne bi uveli malo reda i dobili na preglednosti i brzini kod promjene alata.

Sve što trebate napraviti je kliknuti na izbornik Edit – Toolbar

<img class="aligncenter size-full wp-image-24725" src="/uploads/wordpress/2017/06/toolbar.jpg" alt="" width="772" height="670" />

E sad ovdje jednostavno odvučete ono što vam ne treba odnosno alate koje nikad ne koristite. Također ih možete sortirati logikom koja vama paše. Meni je ovo dosta pomoglo jer su mi sad vani samo alati koje stvarno trebam i nisu više skriveni jedan ispod drugog.