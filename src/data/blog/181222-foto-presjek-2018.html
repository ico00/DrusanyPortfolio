Krajem godine običaj je raditi nekakve osvrte i sumiranje, u svemu pa i u fotografiji. Radim to godinama na ovaj ili onaj način pa ajde da i ove godine napravim jednu galeriju sa nekim presjekom, ajmo reći boljih ili dražih ili značajnijih fotki.

Ne mogu reći da nije bilo materijala za fotkanje, ali posao od 6 do 17h, malo dijete, umor, mali stan i ostalo jednostavno ne dozvoljava neko intenzivnije i ozbiljnije bavljenje fotografijom. No unatoč tome natjerao sam se na barem neka veća sportska događanja jer kad se akreditiraš onda nekako nađeš vremena i volje, pa makar na silu. Bilo je tu i par fotkanja hrane i cuge, ponešto apartmana i jako jako puno fotkanja moje Rite.

Definitivno najveće sportsko događanje koje sam odradio bilo je odmah na početku godine, <strong>EHF EURO 2018</strong> iliti muško rukometno europsko prvenstvo. Arena je kao što stalno govorim jedini sportski objekt u kojem volim fotkat, rukomet je dinamičan i zanimljiv sport pa sam tako pokušao što više tekmi odradit (koliko mi je posao to dopuštao).

<strong>Dinamo</strong> je igrao kvalifikacije za Ligu prvaka, pa onda i Europa ligu, dočekao to europsko proljeće, <strong>repka</strong> se mučila sa Ligom nacija, <strong>Medveščak</strong> mučno otvorio i skoro zatvorio sezonu, trčali su se maratoni, vozile utrke, letjeli su avioni, upoznao sam i hokej na travi, prošetao se koji put gradom, pokušao upoznati fotografiranje automobila (za katalog reklo bi se), probao sam dočekati Vatrene...

Počeo sam surađivati sa glazbenim portalom <a href="http://music-box.hr/" target="_blank" rel="noopener">Music Box</a>, pa se nadam da će biti još više koncertnih fotki jer eto ipak ih ne mogu skroz bojkotirati iako sam i dalje buntovan oko dosta stvari vezanih za koncertnu fotku.

U svibnju nam je na snagu stupio <a href="http://foto.drusany.com/2018/04/08/gdpr-u-fotografiji/" target="_blank" rel="noopener">GDPR</a> koji je paranoično zakomplicirao svako okidanje fotografija.

Od opreme je u torbu stigao samo jedan komad i to ND10 filter kojeg naravno nisam uspio pošteno isprobati i poigrati se pa mu dajem visoki prioritet u 2019.

Krajem godine sam otplatio i zadnju ratu za <a href="http://foto.drusany.com/2018/10/18/canon-1dx-mk-ii-dvije-godine-nakon/" target="_blank" rel="noopener">1DX MK II</a> pa eto možda mogu planirati kupovinu nekog stakla iako se čini da će na red morati doći novi 70-200.

Eto, opet nije bilo ne znam kako fotografski bogato, ali nije se ni skroz štrajkalo. Sam sebi u novoj 2019. želim više vremena, boljeg planiranja i više dobrih fotki :)

&nbsp;

[gallery ids="26942,27105,27107,27198,27234,27348,27317,27122,27307,29764,27396,27473,27536,29772,27495,27595,27734,27874,27832,27773,27917,28028,27714,27691,27966,28128,28258,28277,29765,28308,28470,28522,28544,28589,29768,29766,29769,28786,28633,29773,28723,28842,28833,29776,28900,28763,28746,28924,29013,29028,29086,29760,29762,29197,29770,29761,29253,29763,29307,29384,29573,29771,29590,29634,29489,29664,29712"]