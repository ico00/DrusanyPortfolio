<span style="color: #000000;">Ovaj post sam počeo pisati kao i svaki drugi dok nešto isprobavam i otkrivam po prvi put. Počelo je dobro, bio sam zadovoljan rezultatima, da bi drugi dan shvatio kako je sve napisano glupost te sam bacio 180 kn u vjetar i po stoti put si dokazao da treba vjerovat samo instinktu i onome što sam probaš i u što se uvjeriš. Nikakvi savjeti, uvjeravanja, prodaja magle. <em>Čast svakome, veresija nikome</em>.</span>
<h2>Dan 1.</h2>
Pojeftinjenjem hard diskova i memorijskih kartica prestali smo se toliko opterećivati prostorom koje naše fotografije zauzimaju pa nemilice rokamo, sve manje brišemo i baš nas briga. I u nekom savršenom svijetu bi to možda i bilo u redu, ali još uvijek živimo u svijetu u kojem je nekada problem slati ogromne fotke, što zbog hrvatskih urnebesnih brzina uploada, što zbog ograničenja raznih mailboxova, a nekada nam primatelj jednostavno ograniči maksimalnu veličinu fotografije koju šaljemo.

Da bi smanjio veličinu fotki koristio sam Photoshopov <em>Save as</em> pa mijenjao <em>Quality</em> sa maksimalnih 12 na kolko treba da fotka izgleda barem polu normalno ili smanjivao i samu rezoluciju. Naravno svaki niži broj značio je i nižu kvalitetu same fotografije.

Za manje fotografije koje idu na Web koristio sam <em>Save for Web</em> odnosno <em>Export as</em> u zadnjoj verziji Photoshopa i podesio željenu kvalitetu što mi je također smanjilo težinu fotke. No ni to nije prošlo bez žrtava.

Nekako mi se čini da smo se svi naviknuli na artefakte koji se pojavljuju kod kompresiranih fotki i da smo se pomirili sa sudbinom, ali ipak ispada da nije moralo biti tako.

Ne znam točno kako, na bespućima interneta sam kliknuo na jedan od milijun programa koji svakodnevno iskaču kroz razne članke ili oglase. I ne znam zašto sam ovaj išao malo detaljnije proučiti. I ne znam ni sam kako sam se natjerao instalirati <em>Trial</em> verziju da bi se uvjerio u tu magiju i kojoj pričaju. Kad ono gle čuda stvar radi.

Riječ je o programu <strong><a href="http://www.jpegmini.com" target="_blank" rel="noopener">JPEG mini</a></strong> koji eto radi ono što bi kralj Photoshop trebao imati integrirano kao opciju, on smanjuje veličinu fotografija bez gubitka kvalitete. I to ih smanjuje drastično. Što veći file veća je i kompresija. Da li je netko gledao Silicon Valley? :)

Ovo nije nimalo novi program niti je vijest u foto svijetu, ali kako se držim one da što manje toga imam instalirano to je bolje, tako mi je promakao ovaj sjajan alat. I promiče mi od 2011. od kada je u akciji. Shame on me.

I tako sam ja nakon pregršt smanjenih fotki, zumiranja radi usporedbe kvalitete i zbrajanja megabajta zaključio da ovaj program nije fejk pa sam ubrzo sa <em>Trial lite</em> verzije prešao na punu verziju.

Kod kupovine se nude tri opcije – JPEGmini, JPEGmini Pro i JPEGmini Server. Meni je dovoljna ova prva za home users, casual &amp; amateur photographers za 19,99$ odnosno tolko € odnosno <strong>180 kn</strong> kad se napravi konverzija i doda PDV.

Pro verzija je zgodna zbog integracije u Photoshop i Lightroom, al cijena od 149$ odnosno trenutnih 99$ mi ipak nije primamljiva. Serverska verzija je pak za agencije i slične igrače.

Program je počeo kao <a href="http://www.jpegmini.com/main/shrink_photo" target="_blank" rel="noopener">Web</a> i Mac verzija, ali sada su pokriveni i Windows korisnici pa nema brige.

Baratanje programom je krajnje jednostavno. Odvučete fotke (ili browsate) u prozor programa i to je to. Kad JPEG mini završi svoju magiju na kraju dobijete statistiku o obliku postotka kompresije i koliko je to megabajta ušparano, a program vam zbraja i sve ušparane megabajte od trenutka kada ste ga instalirali. Samo pripazite na to da se gaze originali odnosno te fotke koje ste odabrali pa bolje da ih iskopirate u poseban folder ako želite zadržati izvorne fileove.

<img class="aligncenter size-full wp-image-21211" src="/uploads/wordpress/2016/04/interface.jpg" alt="" width="642" height="525" />

Po reklamama na njihovom webu ovaj i slične programa koristi hrpa webova, portala, agencija i sl. ali eto meni je ovo prvi susret sa ovakvom vrstom kompresije koja uistinu i radi. Prije je bilo nekih bijednih pokušaja od kojih sam odmah odustao pa više nisam ni pokušavao instalirati ništa slično.

Ajmo malo o mojim konkretnim brojkama.

Uzeo sam jednu Ritinu fotku koja u punoj JPG kvaliteti teži 7,93 MB, a jednim provlačanjem kroz JPEGmini se smanjila na 1,81 MB što je fascinantan rezultat. Na fotki ne vidim apsolutno nikakav gubitak koliko god buljio u nju.

Ne znam kako vam pokazati tu usporedbu na originalnoj veličini pa stavljam ovu smanjenu verziju koja također jasno prikazuje da razlike nema.



<img class="wp-image-21206 size-full" src="/uploads/wordpress/2016/04/160330_Rita_042-original.jpg" alt="" width="642" height="428" /> Original

<img class="wp-image-21208 size-full" src="/uploads/wordpress/2016/04/160330_Rita_042-JPEGmini.jpg" alt="" width="642" height="428" /> JPEGmini



&nbsp;

Program nudi i <em>resize</em> fotki no njime nisam tako oduševljen. Naime između fotki smanjene u Photoshopu i u JPEGmini se vidi razlika u oštrini i težini. One iz Photoshopa su nešto oštrije i lakše. No ako prvo smanjite fotke u Photoshopu pa ih provučete kroz JPEGmini onda dobijete najbolje iz oba svijeta. Ostane oštrina Photoshopa i file se smanji.

Nakon toga sam naučeno išao primijeniti na svom blogu. Tu rezultat nije tako spektakularan, ali svejedno iskoristiv i dobro došao. Moj zadnji post sa Transformersima ima 23 fotke koje skupa teže 4,89 MB, a nakon JPEGmini tretmana su olakšali na 3,75 MB. Možda nije abnormalna ušteda, ali na količinu postova i fotografija se nakupi.

Koja se točno magija tu dešava ja ne znam, ali rezultat je stvarno odličan iako sam negdje pročitao da se ne preporuča daljnje čeprkanje po fotkama nakon što ste ih optimizirali.

Nemam više A4 printer kako bih usporedio eventualne razlike između originalne i optimizirane fotke pa sam ih bacio na mali Canon Selphy u 10x15 format reda radi. Rezultat je bio očekivano identičan, a  ostali korisnici se kunu da su i veliki printevi jednaki originalima.

Ovaj program preporučam svim fotografima koji na svojim webovima koriste kvalitetne full screen fotke koje nam žderu bandwidth, usporavaju učitavanje i sve ostalo što ide uz velike fileove.

Dobro dođe kada fotke šaljete mailom na poslovne adrese koje imaju limitirane mailboxove, a niste ljubitelj cloud servisa ili Jumbo mail spika.

Možete poslati kvalitetnu fotografiju na foto natječaje koji npr. traže punu rezoluciju fotke, ali da file bude maksimalno 3 MB.

I tak…malo mi se kasno ovo čudno ukazalo, ali znam da nisam jedini pa ako još nekome ovaj otvori oči bit će neka korist od ovog laprdanja.
<h2>Dan 2.</h2>
Kažu pametni ljudi da treba prespavat prije donošenja neke odluke. Tak sam i ja prespavao i postao pametniji, ali i za 180 kn siromašniji. Ali ono kaj me stvarno naživciralo je onaj dio iz uvoda. Nisam vjerovao sebi nego nekim tamo recenzijama, zvučnim imenima koja koriste ovaj programčić i sl.

Zašto ja sad pizdim. Pa zato jer sam uzeo JPG iz RAW-a u maksimalnoj kvaliteti, optimizirao ga u JPEGmini i dobio 3MB veličinu filea. Onda sam uzeo isti taj JPG koji sam dobio iz RAW-a i sa Photoshopovom opcijom Save As mu smanjivao kvalietu dok nisam dobio istu veličinu filea kao i sa JPEGmini. Tada sam usporedio fajlove i gle čuda nema razlike. E sad ili je Adobe osjetno unaprijedio svoje kompresijske algoritme u CC verziji ili je nešto drugo u pitanju, ali ja razliku ne vidim. No isto tako znam da je prije Photoshop pojeo kvalitetu pa nisam opet išao ručno provjeravat nego sam naivno kupio ovaj program za optimizaciju koji možda super dođe ako nemate Photoshop, ali svaki fotograf ga ima pa onda nema smisla u foto svijetu.



<img class="aligncenter size-full wp-image-21231" src="/uploads/wordpress/2016/04/original.jpg" alt="" width="642" height="428" />

<img class="aligncenter size-full wp-image-21232" src="/uploads/wordpress/2016/04/jpegmini.jpg" alt="" width="642" height="428" />



&nbsp;

Onda još jedna šamarčina. Probao sam optimizirati fotku koju sa svojih 36 MP ispljune Nikon D810, no <em>suplaaajs</em> dočekala me ova poruka. Ova verzija programa je <strong>limitirana na 28 MP</strong>.

<img class="aligncenter size-full wp-image-21221" src="/uploads/wordpress/2016/04/mp.jpg" alt="" width="642" height="517" />

Možda bude i neki Dan 3. gdje ću zaključiti da je ovo ipak super stvar, al za sada ću se poslužiti onom legendarnom Spajkijevom "Pušing rođo".
<h2>Dan XXX</h2>
Nećete vjerovati ali ipak redovno koristim JPEG Mini. Zaključio sam da mi je ipak brže odvući folder sa JPG-ovima u JPEG Mini nego kod svake fotke ići smanjivati kvalitetu kod zapisivanja. Čini mi se da mi je tako workflow brži, a i mirnije spavam kad znam da je fotka skompresirana sa maksimalne kvalitete (znam da je glupo, ali eto :)