Gotovo je, završilo je <b>Europsko rukometno prvenstvo</b> u Hrvatskoj. U <b>finalu</b> su sinoć ne baš popunjenu Arenu Zagreb zabavljale <b>Španjolska i Švedska</b>. Vjerojatno su svi ovdje očekivali Francusku koja se trebala prošetati po to zlato, ali eto ništa od toga.

Jako zanimljiva utakmica za koju je prava šteta što je falilo i jednih i drugih navijača da zakuhaju atmosferu jer ovi domaći i ostaci Danaca i Francuza se naravno nisu ubili od navijanja što je dosta tužna slika na finalu.

Švedska je krenula silovito prvo poluvrijeme, vodila, branila sve i onda se nakon pauze sve promijenilo. Španjolci su postavili agresivnu obranu za koju Šveđani jednostavno nisu nalazili rješenje što su ovi odmah kažnjavali i sve se prebacilo na stranu Španjolaca koji su susret uz pomoć čudesnog Šterbika priveli kraju sa 6 razlike odnosno <b>29:23 </b>i tako<b> </b>konačno osvojili svoje prvo europsko zlato.

I tada, sa zvukom semafora počinje fiesta. Igra, pjesma i ples, pretpostavljam do dugo u noć. Dok se Arena polako praznila krenula je ceremonija dodjele medalja za trećeplasirane Francuze, tužne srebrne Šveđane i zlatne Španjolce.

[gallery ids="27253,27254,27255,27256,27257,27258,27259,27261,27262,27263,27264,27265,27266,27267,27268,27269,27270,27271,27272,27273,27274,27275,27276,27277,27278,27279,27280,27281,27282,27283,27284,27287,27288,27289,27291,27292,27293,27294,27295,27296,27297,27298,27299,27300,27301,27302,27303,27304,27305,27306,27307,27308,27309"]