<strong>PPD Zagreb</strong> je loše počeo ovu sezonu <strong>EHF lige prvaka</strong>, ali se nekako iskobeljao i izmislio šansu za prolazak skupine u 16 najboljih. Ali naravno da se čeka doslovno zadnja sekunda zadnje utakmice skupine B u kojoj bi Vardar trebao pobjediti Kristianstad te tako Zagrebu osigurati prolazak. Pitanje je da li će Vardar imati želju forsirati pobjedu jer bi i s porazom bili prvi u skupini. Lavovi su i do te očajne šanse za prolazom došli na način kako naši sportaši to vole raditi - infarktnom pobjedom protiv <strong>Celja</strong> u zagrebačkoj Areni.

Na početku utakmice je komentator rekao da Zagrebu treba 3 gola razlike za prolaz što su dečki i napravili, štoviše u jednom trenutku su imali i +8, ali kako to biva to se nekim čudom uspjelo otopiti kad je Celje natuklo seriju 7:0. I onda naravno grč, frka panika do zadnjeg napada kada imamo +2, ali smo svi bili uvjereni da moramo u tom zadnjem napadu zabiti još jedan gol. No tu se uplela viša matematika jer su ta tri gola bila potrebna u slučaju da Slovenci dođu do 28 golova, a ovako je bilo dovoljno i dva razlike odnosno <strong>23:21</strong>.

Slovenci su se nešto bunili na suđenje, publika je čak vikala "Cigani, Cigani", a došlo je i do nekakvog fizičkog obračuna kod klupe pa su situaciju smirivali zaštitari.

Bilo kako bilo, Zagreb čeka zadnju utakmicu za rasplet svoje sudbine.

[gallery link="file" columns="4" ids="23611,23612,23613,23614,23615,23616,23617,23618,23619,23620,23621,23622,23623,23624,23625,23626,23627,23628,23629,23630,23631,23632,23633,23634,23635,23636,23637,23638,23639,23640,23641,23642,23643,23644,23645,23646,23647,23648,23649,23650,23651,23652,23653,23654,23655"]