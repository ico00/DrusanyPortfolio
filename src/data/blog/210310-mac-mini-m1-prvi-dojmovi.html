<!-- wp:heading -->
<h2>Shopping and fucking</h2>
<!-- /wp:heading -->

<!-- wp:heading {"level":3} -->
<h3>Mini</h3>
<!-- /wp:heading -->

<!-- wp:paragraph -->
<p>Stvari su se ipak malo promijenile od zadnjeg posta. <strong>Mac Mini M1</strong> u onoj najosnovnijoj varijanti od <strong>8GB RAM-a i 256 GB SSD</strong>-a sam uspio naći u HG Spotu koji mi nije uzeo dodatnih 350 kn za kupovinu preko Maestro kartice odnosno konačna cijena je bila <strong>6.699 kn</strong>. Opciju sa 16 GB RAM-a nisam ni vidio u ponudi kod nas, a 1900 kn za dodatnih 256 GB SSD-a iz principa ne bi platio nego bi rađe uzeo vanjski SSD od 1 TB, npr Samsung T7 ili neki još jeftiniji, sporiji poput Sandiska ili Western Digitala. Trenutno za šetnju koristim Sandisk Extreme od 480 GB i to će mi za moje potrebe biti dovoljno za radne akcije, a za arhivu su i tako tu obični vanjski diskovi od 8 TB.</p>
<!-- /wp:paragraph -->

<!-- wp:heading {"level":3} -->
<h3>Monitor</h3>
<!-- /wp:heading -->

<!-- wp:paragraph -->
<p>Na žalost nikako nisam mogao ući u kombinaciju za kupovinu Eizo monitora, jer kako sam spomenuo u prošlom postu kod nas ga je valjda nemoguće normalnim putevima nabaviti i onda još dobiti na 24 rate bez kamate..čarolija. Tako da sam krenuo gledat gdje nabaviti drugi na mojoj listi odnosno BenQ SW270C, ali ni njega nema ni pod razno, a kako kažu u jednom našem dućanu<em> “Trenutno je već neko vrijeme globalna nestašica LCD panela, pa je nemoguće saznati rok isporuke, može se naručiti, ali ne možemo znati u kojem će roku stići. Ista je stvar i sa svim drugim proizvođačima :-(“</em> </p>
<!-- /wp:paragraph -->

<!-- wp:paragraph -->
<p>Kako nisam ljubitelj plati pa čekaj ne znam kolko odlučio sam se jednostavno uzet kaj je na lageru. Popalio sam filtere na svojoj tablici s popisom monitora da suzim izbor, ali opet ništa od toga nije bilo na lageru ili uvjeti nisu bili povoljni. Uglavnom tražio sam 27”, UHD rezoluciju, sRGB 100%, Adobe što veći i USB-C spajanje. Sve ostalo poput dobre delte, HDR-a, svjetline, kontrasta i sl. je dobro došlo uz naravno kolko tolko prihvatljivu cijenu. No na filteru sam morao odustat od UHD rezolucije i upalit i 4K što mi je na 27” monitoru presitno jer ne znam kako će se ponašati skaliranje. Da, moj trenutni iMac je 5K na 27” al to je njihov proizvod pa je to sve podešeno do savršenstva.&nbsp;</p>
<!-- /wp:paragraph -->

<!-- wp:paragraph -->
<p>Uglavnom kao pristupačna opcija s najmanje odricanja se ukazao <strong>Dell U2720Q</strong>. Na papiru kažu da je na 27” ugurano 3840x2160 px odnosno 4K rezolucija, sa 10 bitnom bojom, sRGB 100%, Adobe RGB 89%, DCI-P3 95%, Display HDR 400, delta ≤ 2, svjetlinom 350 cd/m2 i kontrastom od 1300:1 i gustoćom piksela od 163 PPI, a nudi i spajanje preko USB-C s cijenom od 5000 kn. </p>
<!-- /wp:paragraph -->

<!-- wp:paragraph -->
<p>Svi ti brojevi su bili samo neka smjernica pri kupovini i ne moraju ništa posebno značiti, ali kako kod nas baš nemreš testirati sve odnosno niti jedan monitor onda se barem po nečemu moraš ravnati. Pa onda još hrpa pozitivnih recenzija i komentara o dobrom skaliranju na Macu i kartica je provučena.</p>
<!-- /wp:paragraph -->

<!-- wp:spacer {"height":"20px"} -->
<div style="height:20px" aria-hidden="true" class="wp-block-spacer"></div>
<!-- /wp:spacer -->

<!-- wp:heading -->
<h2>Dostave i spajanje</h2>
<!-- /wp:heading -->

<!-- wp:paragraph -->
<p>Dva dana nakon narudžbe netko zvoni. Psujem i šepam do portafona jer sam naime roknuo mali prst o štok i slomio ga pa mi se baš nije dalo dizat. <br>- <em>Tko je božji? - HG spot dostava. - Oooo uđi dobri čovječe.</em> <br>Paket nisam očekivao taj dan jer kako su mi javili trebao sam dobiti mail potvrde kao i broj paketa kod kurirske službe kada se paket otpremi. No nisam se ljutio. Mini je tu.</p>
<!-- /wp:paragraph -->

<!-- wp:paragraph -->
<p>U tom trenutku monitor još nisam naručio, ali morao sam otvoriti kutiju i škicnuti i posnifati taj novi Apple proizvod kako je to već običaj.&nbsp;</p>
<!-- /wp:paragraph -->

<!-- wp:image {"id":32475,"sizeSlug":"large"} -->
<figure class="wp-block-image size-large"><img src="/uploads/wordpress/2021/03/IMG_8506-1024x768.jpeg" alt="/" class="wp-image-32475"/></figure>
<!-- /wp:image -->

<!-- wp:paragraph -->
<p>Nakon te pobožne radnje vraćam malo čudo u kutiju i spremam u ladicu dok ne dođe monitor.</p>
<!-- /wp:paragraph -->

<!-- wp:paragraph -->
<p>Par dana docnije opet taj zvuk portafona. Sad sam već vrebao i doskakutao s bolnim osmijehom do portafona uz povike <em>ajde ajde, gore sam</em>.&nbsp;</p>
<!-- /wp:paragraph -->

<!-- wp:paragraph -->
<p>Uz par zamaha katane pao je jedan brzi unboxing jer ipak nije to Apple pa da uživam u otpakiravanju svakog detalja. Sad je u biti slijedio najbolniji proces smjene generacija kompjutera koji se sastoji od zavlačenja pod stol uz vjerojatno micanje istog i zamjene šume kablova, gutanja prašine pa provlačenja i spajanja novih.&nbsp;</p>
<!-- /wp:paragraph -->

<!-- wp:paragraph -->
<p>Prvo kaj sam napravio je da sam zakucao monitor u pod odnosno smanjio mu visinu na stalku jer naime zbog pomanjkanja prostora imam jedan drveni nakurnjak na kojem mi je bio iMac, a ispod je pojačalo. Dok sam to mjerkao mi se sve činilo OK, al nakon malo dužeg rada vrat i glava brzo alarmiraju da je ta instalacija previsoka i da je tako teško raditi. A problem je tu tome kaj iMac nema mogućnost podešavanja visine, samo nagib. Tako da sam Dell brže bolje spustio koliko ide kako bi mi se vrat oporavio.</p>
<!-- /wp:paragraph -->

<!-- wp:paragraph -->
<p>E sad...treba svu tu skalameriju koju imam popikati u samo 2 postojeća USB porta. Monitor sam upiknuo u Thunderbolt, pa idemo dalje. S jednim portom sam počastio tastaturu koja na sebi ima dva dodatna porta tako da sam u jedan ugurao miša. A u drugi port na Miniju je morao ići USB hub preko kojeg sam pospajao čitač kartica, vanjski disk i kabel za iPhone</p>
<!-- /wp:paragraph -->

<!-- wp:paragraph -->
<p>Da bi mi brige bile manje pobrinuo se Canon već prije koji nije napravio update drivera za scanner koji imam kao ni za Selphy printer, pa sam sad čekao da vidim kako ću proći s laserskim printerom. Nekim čudom postoje driveri za njega tako da sam u hub upiknuo i printer.</p>
<!-- /wp:paragraph -->

<!-- wp:paragraph -->
<p>Koliko god je situacija na prvu zabrinjavajuća, ipak nije sve tako crno jer i ovako sam imao USB hub, a i na monitoru imamo tri USB 3.0 porta i jedan USB-C tako da nije panika.</p>
<!-- /wp:paragraph -->

<!-- wp:paragraph -->
<p>Zvučnik mu je šugav, jako šugav al sva sreća tu je i 3,5 mm jack pa sam spojio pojačalo i zvučnike.</p>
<!-- /wp:paragraph -->

<!-- wp:spacer {"height":"20px"} -->
<div style="height:20px" aria-hidden="true" class="wp-block-spacer"></div>
<!-- /wp:spacer -->

<!-- wp:heading -->
<h2>Faktograf</h2>
<!-- /wp:heading -->

<!-- wp:paragraph -->
<p>Sad kad je sve potrebno spojeno idemo zakurblat to čudo da vidimo koliko pravda sav taj hype.&nbsp;</p>
<!-- /wp:paragraph -->

<!-- wp:heading {"level":3} -->
<h3>Kaj je to u biti unutra</h3>
<!-- /wp:heading -->

<!-- wp:paragraph -->
<p>Nemam pojma. Kad stisneš About this Mac dobiješ ovo.</p>
<!-- /wp:paragraph -->

<!-- wp:image {"id":32477,"sizeSlug":"large"} -->
<figure class="wp-block-image size-large"><img src="/uploads/wordpress/2021/03/Screenshot-2021-03-10-at-20.45.23-1024x545.jpg" alt="/" class="wp-image-32477"/></figure>
<!-- /wp:image -->

<!-- wp:paragraph -->
<p>Iskreno ne zanima me previše dok sve radi.</p>
<!-- /wp:paragraph -->

<!-- wp:heading {"level":3} -->
<h3>Bootanje</h3>
<!-- /wp:heading -->

<!-- wp:paragraph -->
<p>Pojavom SSD-ova bootanje strojeva doživjelo je renesansu tako da nisam znao kaj se tu može posebno desiti. No tu sam doživio razočaranje jer slika nije dolazila baš za par sekundi, štoviše dugo se čekalo pogotovo uz sve one najave oko super brzog SSD-a. Taj problem imam i sa MacBook Air Retinom koji se sporije boota od mog starog Aira. No kako je ovo prvo paljenje sam još gajio nadu o ekspresnom bootanju. Kad sam instalirao sve potrebno odlučio sam se to i službeno izmjeriti. Dakle ugašeni kompjuter, klik na gumb za paljenje...do trenutka kad mogu raditi prošlo je 34 sekundi. Ako je kompjuter upaljen i idete ga resetirati, za to vam treba 48 sekundi. Daleko od lude brzine. Dakle to je od klika restart do ekrana po kojem možete raditi. Ne mjerim put do Rijeke od naplatnih do naplatnih nego od parkinga do parkinga.</p>
<!-- /wp:paragraph -->

<!-- wp:heading {"level":3} -->
<h3>Big Sur</h3>
<!-- /wp:heading -->

<!-- wp:paragraph -->
<p>Do sada sam izbjegavao update na zadnji OS X pa sad još otkrivam prednosti i mane. Za sada ne vidim ništa spektakularno u odnosu na Catalinu koju vrtim na iMacu. Malo kozmetike koliko vidim. Nove ikone, boje, wallpaper...pizdarije...samo više sliči mobitelu nego desktopu.&nbsp;</p>
<!-- /wp:paragraph -->

<!-- wp:paragraph -->
<p>Side car je zgodan jer možete iskoristiti iPad kao eksterni ekran. Ako vam to kaj znači.&nbsp;</p>
<!-- /wp:paragraph -->

<!-- wp:heading {"level":3} -->
<h3>Aplikacije</h3>
<!-- /wp:heading -->

<!-- wp:paragraph -->
<p>Kako je rečeno na prezentaciji M1 strojeva, prilagodba će potrajati. A dok se sve ne prilagodi radit će preko emulatora odnosno Rosette 2.&nbsp;</p>
<!-- /wp:paragraph -->

<!-- wp:paragraph -->
<p>Krenuo sam redom, prioriteti su naravno bile foto i dizajn pizdarije. <s>Photoshop</s>, Illustrator i InDesign se još furaju na Intel što ti pri instalaciji jasno daju do znanja dok je Lightroom prava M1 aplikacija. Iako se pisalo da je Premiere također spreman za novi Apple, to nije tako pa ćete za to trebati pričekati...ili jednostavno koristiti Final Cut.&nbsp;</p>
<!-- /wp:paragraph -->

<!-- wp:paragraph -->
<p>Za posao sam redom instalirao MS Office paket (M1), FortiClient za VPN i MS Remote Desktop. Sve se može skinut, sve radi.</p>
<!-- /wp:paragraph -->

<!-- wp:paragraph -->
<p>Tražio sam i ostale M1 aplikacije koje koristim pa sam tako redom instalirao Chrome, Edge, Visual Studio Code, VLC player.&nbsp;</p>
<!-- /wp:paragraph -->

<!-- wp:paragraph -->
<p>Od ostalog kaj koristim, a još nema svoju M1 verziju ostali su Deezer, JPEG Mini, Photo Mechanic, Filezilla, Franz, Calibre, Google Earth Pro, ArchiCAD. Sve navedeno se može instalirati i na prvu radi. Da skužim eventualne bugove će morati proći neko vrijeme i intenzivniji rad.&nbsp;</p>
<!-- /wp:paragraph -->

<!-- wp:paragraph -->
<p>Instalirao sam i jedinu igru koju vrtim zadnjih nekoliko godina, <strong>Diablo 3</strong> i to je prošlo bez problema. Pokrenuo sam da vidim kak to šljaka i činilo mi se nekak ljepše...oštrije. Poslije sam skužio da se igra vrti u 4K rezoluciji i radi bez problema što je skroz neloše. Takve rezolucije nisam mogao ni sanjati na iMacu čak ni kad je bio novijeg datuma.</p>
<!-- /wp:paragraph -->

<!-- wp:paragraph -->
<p>Ovaj post sam počeo pisati jučer, a danas je taman uletio Adobe Photoshop upgrade na M1, no o tome niže.</p>
<!-- /wp:paragraph -->

<!-- wp:paragraph -->
<p><strong>Update 11.3.2021.:</strong> Driveri za Razer polovično rade. Miš radi, ali sve funkcionalnosti nisu iskoristive jerga driveri ne poznaju. Dakle imate običan miš, a ne skupo plaćeni Razer. </p>
<!-- /wp:paragraph -->

<!-- wp:heading {"level":3} -->
<h3>Otvaranje aplikacija</h3>
<!-- /wp:heading -->

<!-- wp:paragraph -->
<p>Klik na Photoshop (Intel)...čekaš, otvori se. Klik na Illustrator..čekaš još duže. OK, ajmo neku nativnu M1 Apple aplikaciju npr. Pages. Klik..malo manje čekaš i otvori se. E sad to je prvo učitavanje, svako sljedeće dizanje nativnih (manjih) aplikacija se odvija stvarno momentalno. </p>
<!-- /wp:paragraph -->

<!-- wp:paragraph -->
<p>Kad to pretočimo u sekunde to izgleda ovako: Photoshop (Intel) 6 s, Indesign (Intel) 7 s, Illustrator (Intel) 10 s, Pages (M1) , Numbers (M1) 3 s, a poslije toga momentalno. Safari momentalno.</p>
<!-- /wp:paragraph -->

<!-- wp:paragraph -->
<p>Kao što rekoh, danas je izašao update za Photoshop i stvar se ubrzala, prvo podizanje 2,8 s, a svako sljedeće momentalno - WOW!</p>
<!-- /wp:paragraph -->

<!-- wp:paragraph -->
<p>Na poslu imam radnu stanicu, 4 puta više RAM-a, Xeoni, SSD...Adobe programi se otvaraju duže nego na M1 mašini u bilo kojoj kombinaciji pa vi vidite. </p>
<!-- /wp:paragraph -->

<!-- wp:paragraph -->
<p>Zanimljivo je da nisam instalirao Rosettu 2 koja je potrebna za sve te Intel emulacije, a ona navodno nije predinstalirana sa Big Surom pa nemam pojma kako to radi.<br>BTW Rosetta 2 će navodno u nekim zemljama biti zabranjena zbog nekih pravnih nesuglasica...ne pitajte me ništa.</p>
<!-- /wp:paragraph -->

<!-- wp:heading {"level":3} -->
<h3>Bluetooth bug</h3>
<!-- /wp:heading -->

<!-- wp:paragraph -->
<p>Svi zainteresirani za M1 su sigurno vidjeli hrpu članaka i videa o ovom problemu kojeg sam BTW imao i na iMacu. Imam bluetooth slušalice pa sam tu testirao i tu bugovitost. Probao sam i Magic Mouse kao i mali bluetooth zvučnik i Logitechov miš. No svi uređaji su bez problema proradili od prve, pa sad samo mogu čekati da vidim da li će se kaj skršiti u hodu, a onda je to vjerojatno softverska stvar.&nbsp;</p>
<!-- /wp:paragraph -->

<!-- wp:heading {"level":3} -->
<h3>Trošenje SSD-a</h3>
<!-- /wp:heading -->

<!-- wp:paragraph -->
<p>Ovo je još jedan mitski veliki problem, a koliko je veliki vrijeme će pokazati. Netko radi paniku oko toga, netko kaže da su brojevi daleko manje zabrinjavajući od ovih paničarskih prognoza. Ukratko, svaki SSD se “troši” pisanjem i brisanjem podataka i svaki ima neki svoj radni vijek. Obično su to brojevi takvi da zaboraviš na njih, a sad su po nekima došli do zabrinjavajuće razine, odnosno brzog trošenje što u konačnici dovodi do velikih problema jer se na M1 strojevima valjda ništa ne može zamijeniti. A brže se troši zbog swap-file funkcije odnosno korištenja SSD-a nakon kaj se potroši RAM. Taj problem je naravno istaknutiji kod ovog basic modela sa samo 8 GB RAM-a.&nbsp;</p>
<!-- /wp:paragraph -->

<!-- wp:paragraph -->
<p>No meni to nekako smrdi i na onu paniku koja je nastala dolaskom 1.0 trocilindraša i strahom od samouništenja tih motora nakon ne znam..par godina.&nbsp;</p>
<!-- /wp:paragraph -->

<!-- wp:heading {"level":3} -->
<h3>Brzina SSD-a</h3>
<!-- /wp:heading -->

<!-- wp:image {"align":"center","id":32468,"sizeSlug":"large"} -->
<div class="wp-block-image"><figure class="aligncenter size-large"><img src="/uploads/wordpress/2021/03/DiskSpeedTest-internal-SSD.jpg" alt="/" class="wp-image-32468"/></figure></div>
<!-- /wp:image -->

<!-- wp:paragraph -->
<p>Nikad al fakat nikad nisam mjerio sve te gluposti oko procesora, grafičke, diskova… Primjetne su razlike bile prelazak na SSD, na USB 3.0, na neke full nove procesore i sl. Ostalo mi je sve bilo li-la. Al sad mi vrag nije dao mira pa sam pokrenuo <strong>BlackMagic Disk Speed Test</strong> da vidim kako kaj diše.&nbsp;</p>
<!-- /wp:paragraph -->

<!-- wp:paragraph -->
<p>Prvo sam probao zmjeriti svoj iMac al kako ima Fusion drive, odnosno kombinaciju SSD-a i običnog diska tako je i svako mjerenje bacalo preveliku razliku pa sam zaključio da mi te brojke ništa ne znače.&nbsp;</p>
<!-- /wp:paragraph -->

<!-- wp:paragraph -->
<p>Nakon toga sam piknuo svoj externi Sandisk Extreme 480 GB koji mi služi uglavnom za prenošenje i po potrebi rad ako želim veću brzinu.&nbsp;Ubacio sam šale radi i običan WD 8 TB eksterni disk koji mi u biti služi za skladištenje. Nakon toga sam prebacio Sandisk na Mini, na njegov USB port direkt, pa na port od monitora. I na kraju sam izmjerio SSD od Minija...puf..evo i rezultata</p>
<!-- /wp:paragraph -->

<!-- wp:paragraph {"backgroundColor":"luminous-vivid-orange","textColor":"white"} -->
<p class="has-white-color has-luminous-vivid-orange-background-color has-text-color has-background"><strong>EDIT 31.7.2022. </strong>- Kupio sam i Samsung 980 Pro NVMe M.2 pa evo i njegovih rezultata</p>
<!-- /wp:paragraph -->

<!-- wp:table {"className":"is-style-stripes"} -->
<figure class="wp-block-table is-style-stripes"><table><tbody><tr><td></td><td><strong>Pisanje</strong></td><td><strong>Čitanje</strong></td></tr><tr><td>SanDisk Extreme (iMac)</td><td>347 MB/s</td><td>420 MB/s</td></tr><tr><td>WD My Book</td><td>98 MB/s</td><td>131 MB/s</td></tr><tr><td>SanDisk Extreme (Mini M1/Monitor)</td><td>259 MB/s</td><td>304 MB/s</td></tr><tr><td>SanDisk Extreme (Mini M1)</td><td>337 MB/s</td><td>344 MB/s</td></tr><tr><td>SSD (Mini M1)</td><td>2278 MB/s</td><td>2826 MB/s</td></tr><tr><td>Samsung 980 Pro NVMe M.2 (Mini M1)</td><td>704 MB/s</td><td>715 MB/s</td></tr></tbody></table></figure>
<!-- /wp:table -->

<!-- wp:spacer {"height":"20px"} -->
<div style="height:20px" aria-hidden="true" class="wp-block-spacer"></div>
<!-- /wp:spacer -->

<!-- wp:heading -->
<h2>U praksi</h2>
<!-- /wp:heading -->

<!-- wp:paragraph -->
<p>Nisam ljubitelj prepričavanja, benchamarkova, prenošenja subjektivnih dojmova i sličnih mjerila pa ne vjerujem ničemu i nikome dok sam ne probam. </p>
<!-- /wp:paragraph -->

<!-- wp:paragraph -->
<p>Svaki kompjuter, aparat, objektiv i bilo koji gadge svi koristimo kako nama paše i treba pa sam tako ja simulirao osnovnu foto obradu koja mi jedina znači kako kaj radi. </p>
<!-- /wp:paragraph -->

<!-- wp:paragraph -->
<p>Uzeo sam 10 RAW fotki sa svojeg fotića (20 MP), otvorio ih odjednom u ACR-u, primjenio iste postavke, otprilike 10 korekcija po sliderima, pa to sve zapisao u JPG. Nakon toga te JPG-ove odjednom otvorio u Photoshopu.</p>
<!-- /wp:paragraph -->

<!-- wp:paragraph -->
<p>A ovo su rezultati mojeg štoperica testiranja:</p>
<!-- /wp:paragraph -->

<!-- wp:table {"className":"is-style-stripes"} -->
<figure class="wp-block-table is-style-stripes"><table><tbody><tr><td></td><td><strong>iMac 5K </strong><br><strong>PS (Intel)</strong></td><td><strong>Mini M1 </strong><br><strong>PS (Intel)</strong></td><td><strong>Mini M1 </strong><br><strong>PS (M1)</strong></td></tr><tr><td>Učitavanje 10 RAW-ova</td><td>9 s</td><td>4 s</td><td>2,5 s</td></tr><tr><td>Save as JPG</td><td>25 s</td><td>12 s</td><td>9 s</td></tr><tr><td>Otvaranje 13 JPG <br>(103 MB)</td><td>9 s</td><td>9 s</td><td>5 s</td></tr></tbody></table></figure>
<!-- /wp:table -->

<!-- wp:paragraph -->
<p><strong>Ultimativni test</strong> - smudge tool sa 1000 px i par naglih poteza doziva spinning beach ball na svim kompjuterima za koje sam sjeo, u svim verzijama pa tako i ovdje.</p>
<!-- /wp:paragraph -->

<!-- wp:paragraph -->
<p><strong>Lightroom</strong> sam htio testirati, ali kako ga u biti ne koristim niti imam kataloge ni znanje korištenja, bolje da ne laprdam i dajem krive informacije. </p>
<!-- /wp:paragraph -->

<!-- wp:spacer {"height":"20px"} -->
<div style="height:20px" aria-hidden="true" class="wp-block-spacer"></div>
<!-- /wp:spacer -->

<!-- wp:heading -->
<h2>Monitor - Dell U2720Q</h2>
<!-- /wp:heading -->

<!-- wp:image {"id":32471,"sizeSlug":"large"} -->
<figure class="wp-block-image size-large"><img src="/uploads/wordpress/2021/03/u2720q_cfp_00030lf095_gy.psd-1024x858.jpeg" alt="/" class="wp-image-32471"/></figure>
<!-- /wp:image -->

<!-- wp:paragraph -->
<p>Zabrinutost oko monitora je brzo nestala unatoč tome kaj je cijela konstrukcija standardno Dellovski klimava i pomalo kinder jajasta. Čim se OS X zbutao činilo mi se da bi to moglo biti skroz OK. Rezolucija se učitala kao Default for display pa se sve bilo podosta veliko jer je to u biti rezolucija 1920x1080 px. To se brzo prilagodi jednim klikom odnosno Scale opcijom 2560x1440 koja meni najbolje odgovara dijagonali od 27”. Znači prikaz teksta, ikona i ostalog je kao da gledate navedenu rezoluciji dok je stvarna radna površina u aplikacijama 4K.&nbsp;</p>
<!-- /wp:paragraph -->

<!-- wp:paragraph -->
<p>Boje, kontrast i sve ostalo mi je bile skroz OK out of box što sam u biti i tražio. Pacijent sam samo do te granice pa nisam išao posebno kalibrirat, uspoređivat, mjerit… ovo mi je skroz zadovoljavajuće. Usporedio sam stare fotke, blog i ostalo i vidio kako nema meni vidljivih odstupanja i to je to.</p>
<!-- /wp:paragraph -->

<!-- wp:paragraph -->
<p>Ako ćemo ga uspoređivat sa 5K iMacom...nema tu savršenost, ali samo ako se baš zagledavate iz blizine i glumite idiota.&nbsp;</p>
<!-- /wp:paragraph -->

<!-- wp:paragraph -->
<p>Ono što je svakako bolje od iMaca je <em>matte coating </em>odnosno maksimalno smanjene refleksije.&nbsp;</p>
<!-- /wp:paragraph -->

<!-- wp:paragraph -->
<p>Monitor ima 3 dodatna USB 3.0 porta što je dosta zgodno kad ga spajate na Mini kojem to kronično nedostaje. Ima caka da bi ti portovi bili maksimalno iskoristivi što se tiče brzine. Morate kroz opcije monitora odabrati da je pod <em>USB-C Prioritization</em> odabran data transfer, a ne rezolucija. U suprotnom ćete imati brzinu od ca 32 Mb/s umjesto 300 i više.&nbsp;</p>
<!-- /wp:paragraph -->

<!-- wp:spacer {"height":"20px"} -->
<div style="height:20px" aria-hidden="true" class="wp-block-spacer"></div>
<!-- /wp:spacer -->

<!-- wp:heading -->
<h2>Što reći? koju posluku porati?</h2>
<!-- /wp:heading -->

<!-- wp:paragraph -->
<p>Da li je Apple opravdao hype oko M1 filozofije? Pa u biti ovisi o vašim očekivanjima.&nbsp;</p>
<!-- /wp:paragraph -->

<!-- wp:paragraph -->
<p>Ako ste neki wanna be profić koji misli da će s najjeftinijim kompjuterom iz Appleove game montirati 8K snimke dok mu se u pozadini vrti 4K Youtube filmić, a usput obrađuje fotke i renderira zgradu u AutoCAD-u onda ćete biti duboko razočarani i kao i do sada za takve poslove ćete morati zagrabiti dublje u novčanik.&nbsp;</p>
<!-- /wp:paragraph -->

<!-- wp:paragraph -->
<p>Ako ste nešto realniji poput mene i očekujete dobar stroj koji ne služi samo za ostavljanje komentara “milovao bih ti dojke dok ti čitam Jesenjina” po portalima onda ćete doći na svoje.</p>
<!-- /wp:paragraph -->

<!-- wp:paragraph -->
<p>Ako ste pak tražili samo uredski kompjuter biti ćete oduševljeni jer Mac Mini je puno više od toga.&nbsp;</p>
<!-- /wp:paragraph -->

<!-- wp:paragraph -->
<p>Po meni je Apple napravio best buy kompjuter, barem u ovoj basic varijanti jer povećanjem RAM-a i SSD-a cijena može podivljati. Od mrskih “preskupih” došli su do više nego prihvatljivih. Ako vam ne treba profi monitor, na osnovnu cijenu od 6.699 kn dodajte još 999 kn za 27" monitor (npr. Dell E2720H) i imate opasno zgodan kompaktan stroj. </p>
<!-- /wp:paragraph -->

<!-- wp:paragraph -->
<p>I ponavljam, ovo je entry level Apple desktop komp...ne očekujte pro verziju za te pare, ali možete bez brige očekivati odličan stroj. </p>
<!-- /wp:paragraph -->

<!-- wp:paragraph -->
<p>256 GB SSD-a se čini malo i je malo, al eto meni je nakon svih potrebnih programa ostalo 150 GB slobodno za rad. Za ostalo tu se eksterni što SSD-ovi, što obični hardovi. Nadajmo se da će to tak funkcionirat i u praksi. </p>
<!-- /wp:paragraph -->

<!-- wp:paragraph -->
<p>16 GB RAM-a je definitivno bolja opcija, ali i skuplja pa ono...svakome prema zaslugama odnosno dubini džepa i potrebama. A kod nas naravno treba nekako posebno naručiti taj dodatni RAM jer nije opcija kod civilne kupovine. </p>
<!-- /wp:paragraph -->

<!-- wp:paragraph -->
<p>Early adopteri su vijek rizična skupina, ali alternativa kupovanje starijih geenracija, a toga nisam ljubitelj.</p>
<!-- /wp:paragraph -->

<!-- wp:paragraph -->
<p>Ako se odlučite na kupovinu, pripazite kaj klikate jer naši šaljivi trgovci imaju stare modele sa starim cijenama, odnosno skuplji su od novih M1 modela. </p>
<!-- /wp:paragraph -->

<!-- wp:image {"id":32481,"sizeSlug":"large"} -->
<figure class="wp-block-image size-large"><img src="/uploads/wordpress/2021/03/Screenshot-2021-03-10-at-20.56.27-1024x546.jpg" alt="/" class="wp-image-32481"/></figure>
<!-- /wp:image -->

<!-- wp:paragraph -->
<p>Teško mi je reći koliko je ovaj stroj stvarno bolji ili lošiji od drugih aktualnih strojeva što Win što Mac, ali ako baš ne implodira taj SSD ili mi neki drugi bug digne tlak mislim da sam dobro tržio. Zadnja 2 kompa su mi bila iMacovi basic modeli, oba preko 20.000 kn uz dodatnu kupovinu OWC RAM-a. Ova kombinacija sa monitorom me izašla 11.700 kn, a stroj je u svakom slučaju napredak na ono kaj sam imao, a vjerujem da dere i aktualne strojeve. U svakom slučaju ovo mi je bio jedini izbor ako sam htio ostati na Appleu jer kao što sam pisao, od iMac sam odustao, za Pro nemam para, laptop kao radni komp mi za sada nije opcija.</p>
<!-- /wp:paragraph -->

<!-- wp:paragraph -->
<p>Veselim se daljnjem razvoju i s nestrpljenjem očekujem nove najave, prema nekim glasinama možda već 23.3.</p>
<!-- /wp:paragraph -->

<!-- wp:paragraph -->
<p>Ako vas zanima kako se ponaša malo napucaniji Mac Mini i kaj kaže profić, a ne foto kokošar, pogledajte <a href="https://www.youtube.com/watch?v=thRMXslEhXo" target="_blank" rel="noreferrer noopener">video</a> kolege Tomislava Možea.</p>
<!-- /wp:paragraph -->