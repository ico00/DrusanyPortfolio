<!-- wp:paragraph -->
<p>Kad sam dobio potvrdu akreditacije vidio sam da će <a href="https://foto.drusany.com/2023/11/05/elektricni-orgazam-3/" target="_blank" rel="noopener" title="">Orgazam</a> imati i predgrupu <strong>TV Eye</strong>. Bacim oko, i osim pjesme Iggy Popa ne zazvoni mi na prvu, pa sam opet odlučio preskočit predgrupu jer sam lijen. </p>
<!-- /wp:paragraph -->

<!-- wp:paragraph -->
<p>No kako obično dođem malo ranije od početka glavnog showa, zakačio sam i TV Eye koji su očito malo kasnije počeli. I kak bi Drele reko <em>"imam kaj za videt, nutra ih je pet"</em>.</p>
<!-- /wp:paragraph -->

<!-- wp:paragraph -->
<p>Razgolićeni istetovirani pjevač luduje na pozornici dok iza njega opako praše kolege. Stajao sam pored pozornice i gledao koji se to k događa ispred mene. To je bilo toliko dobro da sam zaboravio da imam aparat oko vrata i da bi možda trebao i okinut koju fotku.</p>
<!-- /wp:paragraph -->

<!-- wp:paragraph -->
<p>Na trenutak sam pomislio da je brko ispred mene Matej Meštrović na tripu, ali ovo je ipak bilo prežestoko pa nikako nisam mogao smjestiti tu facu u okvir. I dok si ja gruntam di sam vidio ovog lika on je malo na ogradi, malo skače, malo lupa mikrofonom po bubnju, malo radi kolut, a ja u onom odvratnom mraku Tvornice dižem ISO u područje mezosfere jer ovaj "luđak" mora biti na što više fotki.</p>
<!-- /wp:paragraph -->

<!-- wp:paragraph -->
<p>Baš kao što mu tetovaže prikazuju geparda tako se i on ponaša na stageu i u maniri mlađanih rokera u jednom trenutku preskače ogradu i ulazi u publiku i tamo nastavlja svoj show.</p>
<!-- /wp:paragraph -->

<!-- wp:paragraph -->
<p>Kad su završili svoj set sam se htio napljuskat kaj sam propustio ovaj rock spektakl za kojeg nisam bio svjestan da postoji. A postoji već neko vrijeme samo sam bio neuk.</p>
<!-- /wp:paragraph -->

<!-- wp:paragraph -->
<p>TV Eye su početkom godine snimili i odličan album <strong>Kick it out</strong>, a brkati gepard je <strong>Miran Kurspahić</strong> kojeg sam viđao po televizijama i portalima u nekim drugim ulogama pa ga podsvjesno nikako nisam mogao staviti na ovaj stage. Ali čovjek ubija. Iz njega bubnjeve tuče <strong>Igor Cecelja</strong>, <strong>Saša Mitrović</strong> i <strong>Saša Strakoš </strong>su na gitarama i <strong>Alan Mance</strong> na basu.</p>
<!-- /wp:paragraph -->

<!-- wp:paragraph -->
<p>Ne znam da li baš roka jer roka ili mu njegovo glumačko režisersko iskustvo pomaže da napravi ovakav show ili je to sve jedna odlična kombinacija...nije me briga, ali želim reprizu, glazbenu i fotografsku. Bilježim se za sljedeći nastup. </p>
<!-- /wp:paragraph -->

<!-- wp:skaut-google-drive-gallery/gallery {"path":["Koncerti","231104-TV_Eye"]} /-->