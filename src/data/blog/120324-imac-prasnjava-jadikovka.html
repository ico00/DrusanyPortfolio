Nije tajna da sam obožavatelj <strong>Apple</strong> proizvoda. Nije tajna ni da sam zadnjih godina poradio na tome da potpuno izbacim Windowse i šarafljenje raznih dijelova iz svog života. Tako sam uz MacBook nabavio i<strong> iMac 27“</strong> i naravno iPhone te je moj kontakt sa tamnom stranom prekinut.

Ako ovo nisu bile tajne, definitivno je tajna to da iMac ima velikih problema i da se službeno nigdje ne priča o tome. Naime svi iMacovi imaju problem sa <strong>prašinom koja se pojavljuje u ekranu</strong>. Prvi modeli sa nogicom (plastični) su imali manje uočljiv taj problem dok je kod aluminijske serije to postalo itekako izraženo u gotovo svakom primjerku, prije ili kasnije.

Kad sam rekao da je to tajna, mislio sam na to da Apple službeno ne priznaje taj kvar iako u garancijskom roku mijenja LCD. Ali taj problem postoji godinama i ništa se ne radi po pitanju njegovog uklanjanja. Tajnu skrivaju i svi mediji koji o ovom problemu jednostavno ne pričaju. Niti u jednoj recenziji nikada ne spominju taj problem. Spomenut će da je tastatura mala ili da je kompjuter skup, da je monitor glossy, ali ne i da u monitore godinama ulazi prašina. Naravno kada okusite taj problem i počnete rovati internetom tražeći slamku spasa naići ćete na hrpu ljudi sa tim istim problemom, ali to su ljudi koji su se već pomirili sudbinom zato jer ih Apple ne doživljava. Tražeći rješenje ili medijski osvrt na taj problem samo sam nailazio na te jadikovke po forumima. Apsolutno niti jedan časopis se nije osvrnuo na to iako redovito pišu o iMacovima. Vrag mi nije dao mira, pa sam slao upit u naš najpoznatiji informatički časopis i prijedlog da se napiše nešto o tom pitanju. Nikakav odgovor naravno nisam dočekao. Pitao sam i naš najstariji Apple forum kaj oni misle o tom. Dečki su promptno odgovorili, ali u stilu nema ti tu pomoći prijatelju. Kupi Mac Pro ako imaš para ili Mac Mini ako te zadovoljava.

No, da se vratim ja na opis samog problema i upozorim one koji eventualno razmišljaju o kupovini ovog stroja. S vremenom se na ekranu vašeg iMaca počinju pojavljivati neke fleke. Prvo nešto malo po ćoškovima, pa sve više i izraženije i još se počinje širiti prema sredini ekrana. To su naime čestice prašine koje iMac usisa sa svojim ventilatorima i upuhne ih u ekran. E sad, koliko sam skužio postoje dvije vrste tih fleki.

Prve, manje opasne su one koje vam uđu između onog prednjeg stakla na monitoru i samog monitora. One se naravno ne mogu maknuti vanjskim čišćenjem, ali se taj prednji stakleni dio može skinuti dosta lagano sa nekim vakuumom. Npr. ono pomagalo za odštopavanje WC-a :)). Nakon kaj to maknete, pobrišete prašinu i vratite staklo. Iako je ovaj postupak jednostavan ne znam tko od nas ima toliko čistu sobu da mu se sitne čestice prašine koje lete okolo po zraku neće navući na monitor dok je nezaštićen i napraviti još veći nered.

<iframe src="http://www.youtube.com/embed/9cHMHzq5E5I" width="630" height="350" frameborder="0"></iframe>

Međutim druge fleke su one koje se pojavljuju u samoj matrici ekrana i tu nema pomoći nego zamijeniti cijeli LCD. Navodno se i to nekako može očistiti, ali ne znam baš da bi mi Apple dao zamjenski dio da ga je moguće očistiti.

<a href="http://foto.drusany.com/2012/03/24/imac-prasnjava-jadikovka/bad-screen-right/" rel="attachment wp-att-4107"><img class="size-full wp-image-4107 aligncenter" title="bad-screen-right" src="/uploads/wordpress/2012/03/bad-screen-right.jpg" alt="" width="630" height="379" /></a>

Taj problem sam prvi put primijetio kad sam obrađivao neki portret. Vidim ja nekaj čudno na licu i krenem ja to čistiti sa raznim alatima, ali baš i ne uspijevam. Tek kad sam pomaknuo fotku sam skužio da su to fleke na ekranu, a ne na fotki. Naime fleke se puno lakše vide na jednobojnoj pozadini nego na šarenoj tako da su mi se neko vrijeme skrivale.

<a href="http://foto.drusany.com/2012/03/24/imac-prasnjava-jadikovka/traces_imac/" rel="attachment wp-att-4108"><img class="size-full wp-image-4108 aligncenter" title="Traces_iMac" src="/uploads/wordpress/2012/03/Traces_iMac.jpg" alt="" width="630" height="397" /></a>

Naravno da sam išao googleati problem i kako sam već spomenuo našao na hrpu ljudi sa istim problemom. Nije mi dugo trebalo da poludim jer se moj super duper stroj kupljen uglavnom za fotografiju napunio prašinom i počeo raditi probleme baš u tom fotografskom segmentu.

Problem sam primijetio 6 mjeseci nakon što sam ga kupio tako da je Appleova super garancija od 1 godine (Quadro je na neke aparate davao 5 g. garancije) trebala pokriti taj kvar. Kontaktirao sam naš servis u Sv. Nedelji, objasnio čovjeku problem, mailom poslao papire, naručili su LCD, zamijenili ga taj dan koji smo se dogovorili i sve 5 s njihove strane. U razgovoru su mi potvrdili da je to eto normalna pojava i da će ju Apple pokrivati unutar garantnog roka. Ništa…nabacio 14 kg iMaca na grbu, otpeljao se 40km do doma i raspakirao stroj. Gledam u monitor iz svih kuteva da vidim da li su me zavaljali, ali sve je bilo čisto.

No…nakon otprilike još 6 mjeseci, taman pred kraj garancije prašina se ponovno počela pojavljivati. Ne tako jako, ali bila je tamo, a kako je garancija bila pred kraj odlučio sam se na još jedan izlet u Sv. Nedelju. Ovaj put sam morao dostaviti kompjuter koji je tamo morao ležati dok čekaju da Apple pošalje novi LCD. Mislim da je ta procedura trajala desetak dana.

I kaj sad pitam ja servisera. Garancija je gotova, kaj mi je za činit dok se prašina opet pojavi. Dobio sam samo suosjećajno slijeganje ramenima. Situacija je takva da se tu nema kaj napraviti. Preporučili su mi da stalno brišem stol od prašine i da gasim stroj kad god ne radim na njemu da se ventilatori što manje koriste. Toliko o onoj čuvenoj da se Appleove strojeve ne mora gasiti. Kaj se tiče garancije, ne dobivate godinu dana na taj novi LCD nego garancija vrijedi godinu dana od kupovine stroja, odnosno kad sam drugi put bio na servisu su rekli da se dobije 3 mjeseca na ovaj dio.

Nakon toga sam posjetio valjda sve dućane kod nas i postavljao isto pitanje i dobio isti odgovor. To je tako, nema pomoći. Očito je da pomoći nema jer su i u tim dućanima iMacovi zagađeni prašinom.
<p style="text-align: center;"><a href="http://foto.drusany.com/2012/03/24/imac-prasnjava-jadikovka/genius-bar/" rel="attachment wp-att-4126"><img class="size-full wp-image-4126 aligncenter" title="Genius-Bar" src="/uploads/wordpress/2012/03/Genius-Bar.jpg" alt="" width="490" height="363" /></a></p>
Davio sam Apple Geniuse i u nekoliko storeova u Londonu. Tamo sam dobio malo "ozbiljnije" savjete. Da ne smijem pušiti pored kompjutera, da kompjuter ne bi smio biti blizu klime niti pored kuhinje, da moram čistiti stol i prostoriju, tzv. environmental issues. Niti jednom riječju nisu dali naznake da je Apple napravio poluproizvod koji su znali fino naplatiti, ali ih nije briga za svoje korisnike koji moraju gledati prašnjav ekran.

Kao da mi Subaru proda odličnu Imprezu , ali je šajba zgrebana, pa se otežano vidi. Al inače je auto odličan. To kaj ne vidim dobro dok vozim je manji problem.

U napadu ludila sam naravno htio kontaktirati i Apple u Americi, pa da mi netko sa imenom i prezimenom odgovori na moje vapaje. Ali to se pokazalo kao nemoguća misija. Ili sam ja totalni tutlek, pa na webu ne mogu naći kontakt e-mail.

Kada kliknete na Support imate Contact us link. Tamo nema niti jednog e-maila, ali ima Product &amp; Technical Support dio koji nudi Online kontakt, odnosno morate otići na AppleCare’s Support site. Tamo mi pak za Mac nudi Express lane, Call, Genius bar i More options. Kako ne želim pričati s njima nego želim pismeni odgovor Call otpada. Genius bar me također ne zanima jer sam s njima već pričao i nisu bili baš neki genijalci. Other options mi nudi da kontaktiram lokalne distributere, servise i sl. To sam također probao bez zadovoljavajućih objašnjenja.

Ostaje mi jedino Express lane što god to bilo. Tamo mi nudi da odaberem proizvod i na kraju upišem serijski broj. Nakon toga dobijem ovu poruku

<em>„NOTE: Based on the information we have for your product, you may need to purchase a single incident of support to speak with an Advisor“.</em>

To sranje za iMac dođe 49$. Pa nije li to jednostavno prekrasno. Uglavnom nisam našao način kako e-mailom stupit s njima u kontakt.

Da zaključim ovu jadikovku. Ako razmišljate o kupovini iMaca i ne bavite se fotografijom, videom i sl. i ne smeta vas prašnjavi ekran u radu, niti to što će vam Apple izbiti finu cifru iz novčanika za proizvod sa defektom onda ga mogu toplo preporučiti. Odličan i stabilan stroj za koji mi (da nije navedenog defekta) ne bi bilo žao niti jedne uložene kune.

Ali ako pak kao i ja smatrate da za poveću cifru morate dobiti i odgovarajuću kvalitetu onda je moja preporuka da preskočite kupovinu ovog stroja. Stvarno nema smisla da se nešto reklamira kao odličan stroj za fotografe, a ima problema sa ekranom, a da k tome taj problem tvrdoglavo odbijaju i od kupaca rade budale.

Ako me nakon ovog posta pojede noć to su me vjerojatno Appleovci sredili jer sam se drznuo napisati nešto o čemu nitko ne piše.