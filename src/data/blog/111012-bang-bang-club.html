<a href="http://blog.drusany.com/2011/10/12/bang-bang-club/the-bang-bang-club/" rel="attachment wp-att-2091"><img class="aligncenter size-full wp-image-2091" title="the-bang-bang-club" src="/uploads/wordpress/2011/10/the-bang-bang-club.jpeg" alt="" width="415" height="600" /></a>

&nbsp;

&nbsp;

Ovo je odlično prikazana istinita priča četvorice ratnih fotografa u Južnoj Africi za vrijeme zadnjih trzaja apartheida. Vlada je iskoristila Inkatha pokret Zulu ratnika koji su se protivili Mandelinoj politici tako da je u tom ratu poginulo oko 5000 ljudi. Većina ih je umrla na brutalne načine, pobijeni su mačetama, zatučeni na smrt, kamenovani, živi zapaljeni…

&nbsp;

Film prati četiri fotografa koji su svakodnevno bilježili kadrove iz tih sukoba. Greg Marinovich, Kevin Carter, Ken Oosterbroek i Joao Silva. Greg i Joao su napisali knjigu po kojoj je i napravljen ovaj film.

&nbsp;

Greg u akciju upada kao freelancer, ali nakon što je u redakciju The Stara donio fotografije Zulua iz hostela gdje nitko normalan nije ulazio, dobio je posao i postao dio tima.

&nbsp;

Na filmu se vidi koliko je posao ratnih fotografa opasan jer su uvijek u samom središtu akcije i izloženi su kao i vojnici osim što su naoružani aparatima, a ne puškama. Nema tu fotkanja sa 600mm sa relativno sigurne udaljenosti. To je bio i jedan od prvih savjeta koje je Kevin dao Gregu „Forget the long lens bru. Stuff only looks good up close.“ Također se jasno vidi i koliko hrabrosti živaca i koliki želudac moraju imati fotografi da hladnokrvno fotografiraju užasne scene umirućih, mrtvih, mučenja, ubijanja…

&nbsp;

Za jednu od tih fotografija Greg Marinovich je dobio i Pulitzerovu nagradu. Za vrijeme nastajanja fotografije je mogao i sam poginuti. Na fotki je prikazan pripadnik suprotnog plemena koji je prethodno premlaćen skoro do smrti da bi zatim bio živ zapaljen. U pokušaju bijega sustiže ga još jedan krvnik i ubija ga mačetom. Ta fotografija je obišla sve svjetske naslovnice, a Greg je dobio Pulitzera i postao slavan.

&nbsp;

Stvaranje takve fotografije naravno ima i one loše strane. Jedna od njih je osjećaj krivnje što je hladnokrvno snimao i razmišljao koju blendu staviti za vatru dok mu je sunce iza leđa. Iako je pokušao zaustaviti to mučenje i ubojstvo pokušavajući objasniti da je taj čovjek nevin, dobio je samo hladan odgovor „Nema veze, neka posluži kao primjer drugima“.

&nbsp;

Očito je da ne može svaki fotograf raditi ovu vrstu reportaže. Ratni fotografi su ovisnici o akciji i adrenalinu i jedino tako mogu i raditi taj posao. Još jedan lijep citat iz filma: „What the fuck is going on? Who cares, it's a bang bang.“

&nbsp;

Film nam prikazuje i nastajanje jedne od meni najmoćnijih fotografija ikada. Fotku vjerojatno svi znate. To je ona na kojoj se nalazi izgladnjela curica iza koje vreba lešinar. Snimio ju je Kevin Carter u Sudanu  i za nju 1994. dobio Pulitzera. Na žalost pritisak oko te fotografije je bio prevelik i Kevin se par mjeseci nakon dodjele nagrade ubio.

&nbsp;

Film definitivno preporučam i sa fotografskog stajališta, a i filmskog i povijesnog.

&nbsp;