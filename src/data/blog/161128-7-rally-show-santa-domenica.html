Ovogodišnje, sedmo izdanje omiljenog nam <strong>Rally Showa Santa Domenica</strong> izgledalo je kao automobilistički Woodstock. Hrpa ljudi valja se po blatu uz zvuke jurnjave dok se zrakom širi miris goriva, guma, a bogami i roštilja. Vjerojatno nije bilo baš nešto droge u opticaju kao na Woodstocku, ali nije falilo rakija, piva, kobasa i ostalog potrebno za ovakvu feštu gdje prevladava zabava, veselje, ljubav – prava auto djeca cvijeća :)

I ove godine je bio veliki broj prijava kako domaćih vozača tako i dečki iz okolice, opet preko 100. I opet je došlo podosta odličnih auti poput raznih <strong>R5 i R2</strong> jurilica pa čak i <strong>WRC</strong> uz standardne Subarue i Miceke pa do onih koji su se samo došli dobro zabaviti.

Šebalj si je postavio visoki standard u glupiranju zadnji put sa onim okićenim borom na krovu, ali ni ove godine zajebancija nije bila slabija. Tema je bila skijanje u Jugoslaviji pa smo mogli vidjeti Elan skije na krovu, Yassa opemu i ostale gluposti raznih kričavih boja, a na nekom brzincu su sretnicima u publici doletile i neke hlače kroz prozor u vožnji.

Organizatori su se još više potrudili oko marketinga pa smo tako bili obavještavani mailom o svim novostima oko utkrke, a dorađen je i web koji je sadržavao sve potrebne podatke. Akreditacije su imale QR kodove za direktan pristup live rezultatima tako da je i s te strane sve bilo na nivou.

Na štandu u boxu ste mogli kupiti i kape i majice za uspomenu i dugo sjećanje, a u šator u blizini je bio zadužen za iće i piće.

I ove godine, četvrti put za redom pobjedu je odnio <strong>Bepo Harrach</strong> u svojoj Fiesti R5, ali ovaj put za tijesnih 0,9 s ispred drugoplasiranog <strong>Petera Ranga</strong> u Škodi Fabiji R5.

S ovom prokletom jedinicom sam namlatio još više fotki nego obično i ima ih još više iskoristivih tako da sam opet patio oko selekcije koja je naravno ogromna. Ali opet nemam ni jednu baš wow fotku nego ove "klasike".

I što reći za kraj? Pa jedva čekamo studeni 2017. i 8. Rally Show Santa Domenica!

[gallery link="file" columns="4" ids="22683,22684,22685,22686,22687,22688,22689,22690,22691,22692,22693,22694,22695,22696,22697,22698,22699,22700,22701,22702,22703,22704,22705,22706,22707,22708,22709,22710,22711,22712,22713,22714,22715,22716,22717,22718,22719,22720,22721,22722,22723,22724,22725,22726,22727,22728,22729,22730,22731,22732,22733,22734,22735,22736,22737,22738,22739,22740,22741,22742,22743,22744,22745,22746,22747,22748,22749,22750,22751,22752,22753,22754,22755,22756,22757,22758,22759,22760,22761,22762,22763,22764,22765,22766,22767,22768,22769"]