Nakon kratkog odmora u Vodicama, krenuo sam put Amsterdama. U par postova ću vam pokušati prenijeti atmosferu i dati vam neke osnovne turističke informacije.

Prvo oduševljenje zavladalo je već pri slijetanju na amsterdamski aerodrom Schiphol. Nakon zagrebačkog Plesa, ovo se činilo kao naučna fantastika. Na njemu se čak možete i oženiti ili ne daj bože staviti lijes u mrtvačnicu koja također postoji. Ima i kutak za molitvu. I naravno McDonalds.
šok je uslijedio tijekom prve vožnje autom kada sam shvatio da su tamo biciklisti prioritet na cesti unatoč svojim egzibicijskim vožnjama. Samo zvone sa svojim iritantnim zvoncima i jure kao muhe bez glave. Nemojte misliti da će vam stati ili se maknuti s puta.

Centar odnosno stari dio grada je stvarno prekrasan, ali je naravno muka kroz njega prolaziti autom jer je pun ljudi, uskih uličica, bicikli, fijakera, a to sve otežava promet.
Amsterdam uspoređuju sa Venecijom jer je i on praktički na vodi. Kroz grad prolaze tri, odnosno četiri glavna  kanala, ali mislim da jedan od njih služi za odvodnjavanje dok su uz kanale Herengracht, Keizersgracht i Prinsengracht stambeni objekti. Ali tu je još hrpa manjih kanala koji prolaze gradom.

U Amsterdamu su prosjaci zakonom zabranjeni pa je milina prošetati se u miru kroz grad ili sjesti u neki od malih kafića bez da vas neko davi dok ispijate omiljeno piće ili grizete sendvič. Naime u svakom kafiću se može naručiti i nekakav tost, sendvič ili kolač što je po meni odlično. Jedno od popularnijih mjesta za sjesti se na kavu je Leidseplein gdje ima puno kafića, klubova i ostalih sadržaja za zabavu.
Prositi je zabranjeno ali mislim da nije niti potrebno s obzirom da im je socijala oko 1000š, a i zdravstveno ste osigurani. Tako da ako i ugledate prosjaka on je vjerojatno lud.

Kao što svi znate Nizozemska je poznata po legalizaciji lakih droga i prostituciji, pa tako i u Amsterdam veliki broj mlađih turista kako bi slobodno mogli popušiti joint na ulici ili u popularnim Coffee shopovima ili pojesti malo ludih gljiva koje također možete kupiti bez problema u takozvanim Smart shopovima. Problem je kaj turisti znaju pretjerati jer im se uvijek žuri i neda im se čekati 45min da gljive počnu djelovati, pa ih pojedu više i onda se čuda dešavaju. Jedan je ubio psa, drugi skočio kroz balkon i sl.

Ovo su neke nezaobilazne turističke lokacije koje sam ja naravno izbjegao. Rijksmuseum, Stedelijk Museum, Rembrandt House Museum, Kuća Anne Frank.
Ali sam zato otišao u ZOO, klinci vole Nemo...

Od javnog prijevoza sam uglavnom koristio tramvaj koji prilično dobro funkcionira. Da bi se vozili u tramvaju morate kupiti tzv. strippenkaart koje je najjeftinije kupiti na kiosku. To je uski duži komad kartona na kojem ima određeni broj polja na koje kondukter u tramvaju lupa žig. U tramvaj se ulazi ili na prva ili predzadnje vrata. Na prvima se štambilja kod vozača, a na predzadnjima kod konduktera tako da nema švercanja. U Zagrebu se vozi tako da se mora kupiti jedna karta i za jednu i sto i jednu stanicu dok je u Amsterdamu vožnja podijeljena na zone, pa ćete tako za lokaciju koja je udaljena dvije zone dobiti žig na treće polje, a za treću zonu žig na četvrto polje. Zonu odredite na mapi koja se nalazi na svakoj stanici ili u tramvaju ili jednostavno kažete vozaču/kondukteru do kuda idete. Na nekim glavnijim stanicama postoje i Ñsemaforiì na kojima piše u koliko sati koji tramvaj dolazi. Ako želite izaći iz tramvaja morate naravno stisnuti gumb stop, pa onda gumb za otvaranje vrata jer će vozač u suprotnom produžiti dalje (naravno ako nema putnika na stanici).
Osim tramvaja postoje još i autobusi i vlakovi.

Odlična stvar je ta što dan traje jako dugo. Dok je lijepo vrijeme sunce se vidi i do 22:30, a kažu domaćini da zalasci sunca znaju biti fenomenalni.

Kako je vrijeme jako prevrtljivo treba iskoristiti svaki trenutak sunca za slikanje. Sreća sa suncem me nije pratila kada sam slikao po gradu, ali ostale dane je bilo OK. Zbog toga se na dosta fotki ne vidi nebo ñ jednostavno je bilo previše sivila.

Za naš standard Amsterdam je dosta skup grad. Kava je 2 eura, tost 4 eura, velika karta za tramvaj je 20 eura, u restoranu je teleći odrezak 25 eura, ZOO je oko 15 eura.
U nekim dućanima neće prihvatiti novčanicu od 100 eura jer ih se dosta falsificira, pa je bolja da uvijek imate manje novčanice uz sebe.

Toliko od ovog općeg dijela. Puno toga sam izostavio jer jednostavno ima previše toga za napisati.

&nbsp;

[gallery link="file" ids="4576,4577,4578,4579,4580,4581,4582,4583,4584,4585,4586,4587,4588,4589" orderby="post_date"]