U pripremi mi već neko vrijeme stoji ovaj tekst, koji nikako da objavim. Ipak sam se odlučio na to jer sam na news grupama vidio da se neki ljudi <a href="http://www.sisak.info/?area=1&amp;p=news&amp;newsid=9523" target="_blank">čude</a> članku u kojem piše da je jedna gospođa dobila prekršajnu prijavu jer je fotografirala tvornički krug kutinske Petrokemije.

Problem je u tome što se ne raspitamo uvijek o mjestu koje fotografiramo, a trebali bi. Baš zbog ovakvih situacija, odnosno da sebe poštedimo neugodnosti i eventualnih novčanih kazni.

Da bi vam barem malo olakšao, probati ću se sjetiti par epizoda koje sam doživio. Napominjem da sam uvijek koristio SLR , pa sam vjerojatno više privlačio razne zaštitare.

&nbsp;

<strong>Maksimir</strong>
Svi smo bezbroj puta fotkali po Maksimiru baš kao i ja, ali dok sam predzadnji puta bio sa opremom, prišao mi je čuvar parka na svom bijesnom motoru i pitao me za koga slikam i da li imam dozvolu. Naravno dozvolu nisam imao jer sam slikao za sebe, što sam mu i rekao, ali mi nije odmah dao mira. Gledao je stativ, pa torbu i na kraju rekao OK, ali nemojte objavljivati fotografije. Lijepo smo se pozdravili i svatko je otišao na svoju stranu.

&nbsp;

<strong>Jarun</strong>
Ista priča, fotkam po ne znam koji put i iznad mene se zaustavlja auto, izlazi zaštitar i traži me dozvolu za fotkanje. Kaže da je to SRC Jarun, bla bla bla, i ja spremam opremu jer nemam živaca za objašnjavanje.

&nbsp;

<strong>Bundek</strong>
Vidio sam dok je fotograf koji je odrađivao vjenčanje pokazivao dozvolu zaštitaru, dakle i tamo je potrebna dozvola.

&nbsp;

<strong>Importanne centar</strong>
Taman je bio fotomaraton i Fotoholik, Goga i ja zujimo po Importanneu i odrađujemo neku temu i već smo okinuli par fotki, ali smo se iz nekog razloga vratili na mjesto zločina gdje su nas ovaj puta presrele jake snage osiguranja i rekle da je unutra zabranjeno fotografiranje.

&nbsp;

<strong>Koncerti</strong>
Dakle na velikoj većini koncerata na kojima sam bio (a bio sam), na pozadini karti između ostalog piše da je zabranjeno fotografiranje. Na malo „jačim“ koncertima akreditirani fotografi smiju biti samo na prve tri pjesme.

&nbsp;

<strong>Sabor</strong>
Iako teoretski nigdje nema znaka zabrane, mog tatu su policajci i milicajci zaustavili i tražili film dok je slikao Gornji grad u blizini sabora. Vi se naravno možete svađati i dokazivati, ali meni se to ne da pa kad vidim policiju u blizini spustim fotić i produžim.

&nbsp;

<strong>Shopping centri</strong>
Na ulazu je obično naljepnica „zabranjeno fotografiranje“ tako da tu nema natezanja.

Za slijedeće lokacije ne znam pouzdano da je zabranjeno ali mi je u nekom sjećanju ili sam negdje pročitao.

&nbsp;

<strong>Ambasade, vojni objekti, tvornice, groblja, kolodvori, muzeji</strong> (u nekima je samo zabranjeno slikati sa flešom)…

&nbsp;

<strong>Snimanje iz zraka</strong> je također dozvoljeno samo uz dozvolu. Za tu vrstu snimanja postoji i „<a href="http://narodne-novine.nn.hr/clanci/sluzbeni/306180.html" target="_blank">Uredba o snimanju iz zraka</a>“

&nbsp;

<strong>Plitvička jezera</strong> (a vjerojatno i svi <strong>nacionalni parkovi</strong>) se ne smiju fotografirati u komercijalne svrhe bez dozvole. U suprotnom plaćate kaznu od 500 do 5.000kn. To čak piše i <a href="http://narodne-novine.nn.hr/clanci/sluzbeni/264462.html" target="_blank">ovdje</a>.

<a href="http://narodne-novine.nn.hr/clanci/sluzbeni/288893.html" target="_blank">Zakon o zaštiti prirode</a> kaže da se u speleološkom objektu smije fotografirati samo uz posebno dopuštenje Ministarstva.

&nbsp;

<strong>Snimanje aviona</strong> isto može biti škakljivo. Kolega Nepismeni je imao neugodno iskustvo kada je snimao avione blizu piste na Plesu. Iako se najavio (a rekli su mu da to nije potrebno), zaskočili su ga policajci i osiguranje i rešetali raznim nepotrebnim pitanjima. Kao, sve je OK i nema zabrane, ali svejedno su ga legitimirali.

&nbsp;

<strong>Eiffelov toranj</strong> je zanimljiv po tome što ga po danu možete slikati i te slike objaviti, ali za snimanje noćnih fotografija i njihovu objavu vam treba posebna dozvola koju ćete platiti.
Pohvalno je da to piše na <a href="http://www.tour-eiffel.fr" target="_blank">službenom webu</a> u FAQ-u.

&nbsp;

<strong>Red light district</strong> u Amsterdamu je jedno od područja koje želite slikati samo ako ste mazohist pa izazivate da vas netko propusti kroz šake.

&nbsp;

Pod upitnikom mi ostaje slikanje ljudi na javnim površinama. Postoji puno priča oko toga, ali nikako da nađem na neki konkretan zakon ili nešto slično. Netko kaže da se smije slikati jer javna površina je JAVNA površina, pa onda postoji verzija gdje ne smije biti prepoznatljiva faca na slici, onda hard core verzija koja kaže da bez model releasea nema objave fotke i sl.

&nbsp;

Slobodno napišite svoja iskustva, a bilo bi super ako imate link na neki zakon o zabrani fotografiranja, pa da popunimo i potkrijepimo priče i naklapanja.