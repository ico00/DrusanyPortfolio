&nbsp;

iPad se već pokazao kao moćno oruđe na terenu, pa se tako lakoćom može koristiti za prebacivanje fotki sa aparata, punjenje EXIF-a, za obradu, smanjivanje i slanje u redakciju.

Ono za što sam ga ja htio iskoristiti je tethering. Unatoč blagodatima digitalne fotografije, odnosno gledanju fotke na ekranu aparata i unatoč tome da su ti ekrani dosta narasli zadnjih nekoliko godina, opet nam ostaje činjenica da su to i dalje mali ekrani. Puno je ugodnije pogledati fotku na nešto većem ekranu i zato dosta ljudi koji rade studijsku fotografiju koriste tethering. Oni aparate spajaju na stolne kompjutere odnosno na laptope i to radi super. Ali mene je zanimala još jednostavnija i lakša verzija tetheringa odnosno spajanje aparata sa iPadom.

<!--more-->

&nbsp;

<img class="aligncenter size-full wp-image-7120" alt="iPad_front" src="/uploads/wordpress/2013/03/iPad_front1.png" width="550" height="700" />

No na žalost tethering na iPadu koji mene zanima nije tako jednostavan, odnosno koliko sam skužio nije niti moguć. Naime mene ne zanima okidanje i podešavanje postavki preko iPada nego čisti preview. I to naravno u najjeftinijoj mogućoj varijanti.

Kao najbolja opcija mi se čini kupovina <span style="color: #d03737;"><a href="http://www.camranger.com/features" target="_blank"><span style="color: #d03737;">Cam ranger</span></a></span>, adapter koji se spoji na aparat, kreira ad-hoc bežičnu mrežu na koji se zakači i vaš iPad na kojem je instalirana besplatna aplikacija i preko nje se radi sve živo. Određuju se postavke, okida se, pregledava se, a niste ovisni o mreži u stanu ili studiju… Znači odlično rješenje. Naravno ima jednu manu, a to je cijena od 300$. To nije velika stavka za nekog tko se ozbiljnije bavi fotografijom, ali za zgubidane je ipak besmisleno trošiti tolike novce.

Dostupna je i varijanta sa <span style="color: #d03737;"><a href="http://www.amazon.com/gp/product/B0099HKNE8?ie=UTF8&amp;camp=1789&amp;creative=390957&amp;creativeASIN=B0099HKNE8&amp;linkCode=as2&amp;redirect=true&amp;tag=fstoppers-20" target="_blank"><span style="color: #d03737;">Eye-Fi karticama</span></a></span> kojima bežično šaljete svoje fotke na spojene uređaje, ali tu ste pak ovisni o kućnoj mreži. Ovo je osjetno jeftinija opcija, ali nemate skroz slobodne ruke.

Ja sam se pokušao prošvercati sa puno jeftinijim i malo manje praktičnim rješenjem, ali na žalost nisam uspio do kraja odraditi svoj naum. Moj podli plan se sastojao od kupovine adaptera za CF karticu i USB, te nešto dužeg USB kabla. Naravno nisam kupio original Apple adapter koji košta oko 300kn nego sam potražio na eBayu verziju od par dolara. Iako sam se odmah pri prvom kontaktu sa tom otužnom plastičnom masom preloše izrade zapitao da li sam možda ipak trebao kupiti original.
Kada sam nekako nagurao taj adapter u iPad i nekako prisilio i USB kabel da uđe u adapter, spojio sam i aparat. iPad je odmah prepoznao aparat i otvorio Photos aplikaciju u kojoj se pojavi tab Camera. Odmah sam nadobudno okinuo prvu fotku koja se ubrzo pojavila i na iPadu, ali samo u thumbnail varijanti. Da bi dobili full screen prikaz fotke ona se mora prebaciti na sam iPad. I tu sve pada u vodu jer gubite funkciju tetheringa. Ako baš želite preview i nije vam jako važno da istu sekundu vidite fotku na ekranu možete se strpiti cca 5 sekundi za selekciju, kopiranje i otvaranje svake fotke. Nije nešto, ali eto može poslužiti ako vam se neda nositi laptop ili ako vam nije pri ruci kompjuter.

Bit ću sretan ako sam u krivu i ako postoji neko pametnije i jednako jeftino rješenje.