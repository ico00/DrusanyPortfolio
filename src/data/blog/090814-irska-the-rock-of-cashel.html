Kao što sam spomenuo u prošlom postu, iz Kilkennya smo skočili u posjet gradiću Cashel kako bi vidjeli poznati The Rock of Cashel.

&nbsp;

Nismo bili sigurno kako do dvorca pa nam je pomogao neki čiča koji je odmah izašao iz dućana i ubio se kako bi nam objasnio gdje i kako. Još jednom ponavljam, zakon ljudi.
Upad je bio mislim oko 6 eura, a dobijete i vodiča koji vam odaje sve tajne ovog mjesta preko vrlo zanimljivih priča.

&nbsp;

Dvorac ima veliko povijesno značenje jer su u njemu boravili kraljevi Munstera odnosno Irske južne provincije. Ostale provincije su Ulster (sjever), Connacht (zapad) i Leinster (istok). Poznat je i po tome što je u njemu Sv. Patrik krstio kralja Aengusa. Uz njegovo krštenje je vezana i priča kako je Sv. Patrik iščupao djetelinu sa tri lista i pomoću nje objasnio sveto trojstvo, a djetelina je naravno postala simbol Irske.

&nbsp;

Tu je okrunjen i irski kralj Brian Boru, a poznat je  i po jednoj pivskoj zgodi koja ide otprilike ovako.
U gradu Cashelu oko 1720 je živio gospodin Richard Guinness koji je bio i upravitelj imanja nadbiskupa  Arthura Pricea. Nadbiskup je jednom prilikom kušao tamno pivo koje je radio Richard Guinness. Pivo mu se jako svidjelo i dao je neke novce Richardu kako bi i dalje razvijao i usavršio ovo pivo. Richard je svoje znanje prenio na sina Arthura koji je nakon njegove smrti preuzeo zanat i 1752. otvorio pivovaru u Leixlipu, da bi 1757. napravio poznatu pivovaru u Dublinu koja je tamo još dan danas. Nakon priče vodič je rekao da kad god popijemo pintu Guinnessa, da se sjetimo ovog mjesta, što ću ja sigurno i učiniti.
Poslije sam pročitao još par varijanti ove priče, pa ne znam koja je istinita :-)

&nbsp;

Vodič će vam ispričati još dosta zanimljivih priča i legendi koje nisam sve zapamtio.

&nbsp;

Unutar dvorca u 12. stoljeću je sagrađen okrugli toranj, romanička kapela, pa u 13. stoljeću gotička katedrala. Tijekom godina dosta je toga nadograđivano ili pak rušeno u napadima Cromwellovaca  ili uslijed vremenskih nepogoda, kao npr. udar groma u križ na groblju, vatre koja je spalila katedralu ili jednostavno srušeno voljom biskupa.

&nbsp;

Čar ovog dvorca je upravo u toj razrušenosti i zubu vremena. Meni su takvi dvorci puno zanimljiviji od onih uređenih pod alarmima i ostalim sigurnosnim mjerama.

Oko dvorca je groblje koje je vrlo zanimljiv motiv za fotkanje, pogotovo kad je vrijeme ovako lijepo. Naravno dok smo obilazili dvorac, bilo je i sunca i kiše i vjetra i sivila.

&nbsp;

Htjeli smo obići i gradić Cashel, ali na žalost parking je bio ograničen na 2 sata pa smo morali do auta, pa natrag u Kilkenny.

Sve u svemu, prekrasan izlet na prekrasnom mjestu koje se po meni ne smije zaobići ukoliko dolazite u te krajeve.

&nbsp;

[gallery link="file" columns="4" ids="3826,3827,3828,3829,3830,3831,3832,3833,3834" orderby="post_date"]