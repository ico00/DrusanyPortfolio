<!-- wp:paragraph {"dropCap":true} -->
<p class="has-drop-cap">Zagreb je još jednom podbacio. Još jednom je pokazao da voli biti nagužen ili da jednostavno nije tako loše kako kuka.<br></p>
<!-- /wp:paragraph -->

<!-- wp:paragraph -->
<p>Jučer je bila idealna prilika za pokazati zube čovjeku koji je od našeg dragog Zagreba napravio <strong>privatnu mafijašku prćiju</strong>. Čovjek je to koji nije došao sa sela i prilagodio se gradu nego želi grad pretvoriti u selu, a mi mu to dozvoljavamo već godinama. Bunimo se mi..po kavama, fajsbucima, kućnim raspravama, ali jučer kad je konačno bio dobar trenutak jer bila je subota, 16h, kiša je prestala, bio je advent zbog kojeg ste i tako bili u gradu i opet se nije skupila masa. Masa od čijeg zvižduka su se trebale porušiti sve ispod žita podijeljene adventske kućice, masa zbog koje bi USKOK promislio, pa malo bolje odradio sljedeću gažu, a ekipa iz pravosuđa početi spremat krevet u Remetincu za tog priprostog, bahatog, pogubljenog čovjeka čije ime ovdje namjerno neću napisati jer ga više ne želim vidjeti uz tekst o Zagrebu. <br></p>
<!-- /wp:paragraph -->

<!-- wp:paragraph -->
<p>Kažem Remetincu, jer jučer su organizatori prosvjeda <strong>Zagreb te zove</strong> malo podbacili u toj organizaciji jer ih se nije ni čulo ni vidjelo iz daljine i još su transparentima na kojima je pisalo ODSTUPI slali krivu poruku. Ali mi ne želimo da on odstupi pa da živi lagodnim životom u ukradenom bogatstvu urlajući gangu sa svojim kumovima i rodijacima u srcu Zagreba. Mi želimo da on i svi njegovi dupelisci robijom plate za sve one pročišćivače, sve promijene GUP-ova, sve fontane, sve zlatne WC-e, sve ono drveće koje su posjekli na Medvednici, sve namještene natječaje, sav bezobrazluk upućen novinarima, za dr. Nogala, za Jakuševac…<strong>za ZAGREB!</strong></p>
<!-- /wp:paragraph -->

<!-- wp:core-embed/youtube {"url":"https://www.youtube.com/watch?v=VjkjUSihxGk\u0026frags=pl%2Cwn\u0026fbclid=IwAR0qVPiIv5E1MTl8VqLED_Ro5cPZihZ2iBbmAfiurgGPJ99Q7BgePIBsc30","type":"video","providerNameSlug":"youtube","className":"wp-embed-aspect-16-9 wp-has-aspect-ratio"} -->
<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio"><div class="wp-block-embed__wrapper">
https://www.youtube.com/watch?v=VjkjUSihxGk&amp;frags=pl%2Cwn&amp;fbclid=IwAR0qVPiIv5E1MTl8VqLED_Ro5cPZihZ2iBbmAfiurgGPJ99Q7BgePIBsc30
</div><figcaption>Ovaj grad umire zbog nas<br>Ovaj grad umire od srama....</figcaption></figure>
<!-- /wp:core-embed/youtube -->

<!-- wp:paragraph -->
<p>No dok tako brundate protiv ove štetočine razmislite kako mu je to sve pošlo za rukom, sigurno ne jer je pametan, sposoban i pošten. Tko mu je to sve omogućio i dozvolio, kako je ilegalno moglo postati legalno jer svi znamo da kriminal sam za sebe ne bi dugo opstao u normalnoj nekorumpiranoj državi. <br></p>
<!-- /wp:paragraph -->

<!-- wp:paragraph -->
<p>Nadam se da su vam jučer u 16h bile fine kobase i kuhano vino i želim vam ugodan ostatak života u njegovom gradu te da se svaki put ošamarite kad njegovo ime spomenete uz neku kletvu. Imali ste priliku, sad šutite.</p>
<!-- /wp:paragraph -->

<p>[gallery ids="31951,31952,31953,31954,31955,31956,31957,31958,31959,31960,31961,31962,31963,31964,31965,31966,31967,31968,31969,31970,31971"]</p>