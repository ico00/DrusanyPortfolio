Ove godine <strong>Advent u Zagrebu</strong> je luđi nego ikada. Onaj čudnovati natječaj za <strong>najbolju adventsku destinaciju</strong> u Europi mu je opet donio prvo mjesto i sada je metropola okupirana što od domaćih što od stranih gostiju. Svoj stav o tom odabiru sam pisao i <a href="http://foto.drusany.com/2015/12/28/zagrebancije-xlvi-advent-u-zagrebu-2015/" target="_blank">prošle godine</a> pa se neću ponavljat.

&nbsp;

Program se proširio na novih lokacija pa tako uz standardni<strong> Ledeni park</strong> na Tomislavcu, <strong>Zrinjevac</strong>, Tomićevu i ostale poznate lokacije možemo uživati i u konačno sređenom <strong>Tunelu Grič</strong>, na platou <strong>Gradec</strong>, <strong>Strossu</strong>, aktivirana su i <strong>Dvorišta</strong> za adventsko izdanje, pa <strong>Vranicanijeva poljana</strong>, <strong>Trg Europe</strong> je krcat, jede se u <strong>Kurelčevoj</strong>, ima koncerata u<strong> Klovićevim dvorima</strong>, aktiviran je <strong>Oktogon</strong>, <strong>uspinjača</strong> besplatno vozi, pa čak i tramvaji vikendom u užem centru. Nema da nema. Klope i cuge razno razne iako ima pacijenata koji i dalje ponavljaju da vide samo kobase i kuhano vino.

&nbsp;

Naravno ništa u ovom gradu ne može proći bez nekih sumnji na muljanje oko kućica, pa uvjetovanja određenih čaša i vina i ostale stvari na koje nas je znate već tko navikao.

&nbsp;

Ove godine je <strong>puštanje lampiona</strong> prebačeno kod fontana što je mudrije nego čekati da se nekaj zapali  u strogom centru.

&nbsp;

Sav taj napredak i marketing je kako sam spomenuo rezultirao sa povećanim brojem posjetitelja odnosno nesnosnom gužvom. Tolikom da su na radiju u više navrata upozoravali da će neke tramvajske linije biti preusmjerene jer zbog ogromnog broja ljudi na Trgu ne mogu prometovat.

Tjednom se još nekako može disat, ali vikend je katastrofa pa se naoružajte živcima ako se odlučite na vikend akciju. Al tako to ide s popularnim turističkim atrakcijama.

&nbsp;

Spomenuo sam uređeni Tunel Grič, ali znam da je uređen samo po tuđim fotkama jer taj dan kad sam bio se red za ulaz izlio po Mesničkoj pa sam odustao. Posebno sam se veselio Dvorištima koju su iz meni nepoznatog razloga bila skoro pa prazna. Jako čudno obzirom na rijeke ljudi u okolini. Al možda gužva nastaje nešto kasnije.

&nbsp;

Na žalost za fotkanje nisam imao vremena, a ono malo kaj se pojavilo je bilo po mraku tako da nemam onih lijepih zimskih fotki savršenog plavog sata. Naravno, jedan dan kad sam se napikirao fotkat i kad sam uspio izaći ranije je bila odvratna magla, mrak je još ranije pao, sve je bilo žuto i sumorno tako da "<em>pušing Rođo</em>". I tako mi je u gradu nikad bogatiji Advent, a ja nikad manje fotkao, a ovo kaj sam ulovio je sumorno.

&nbsp;

[gallery link="file" columns="4" ids="22977,23051,23052,22978,22979,22980,22981,22982,22983,22984,22985,22986,22987,22988,22989,22990,22991,22992,22993,22994,22995,22996,22997,22998,22999,23000,23001,23002,23003,23004,23005,23006,23007,23008,23009,23010,23011,23012,23013,23014,23015,23016,23017,23050,23018,23019,23020,23021,23022,23023,23024,23025,23026,23027,23028,23029,23030,23031,23032,23033,23034,23035,23036,23037,23038,23039,23040,23041,23042,23043,23044,23045,23046"]