Za 13.60€ i pola sata možete <a href="http://www.ns.nl/en/travellers/home">vlakom</a> doći od Amsterdama do Utrechta. Gradić, odnosno grad (četrvti po veličini u Nizozemskoj)  je to u kojeg ću se rado vratiti. Amsterdam u malom kako ga nazivaju.

&nbsp;

Prvi put sam tamo išao autom, pa nisam ni vidio taj željeznički kolodvor koji je u biti shopping mall. Nema da nema, već pri izlasku iz vlaka.

To je grad studenata, srednjovjekovnih zgrada, crkvi, kanala, kulture, grad Dicka Brune, čovjeka koji je nacrtao popularnu Miffy (vi s klincima znate tko je to), tu se rodio i van Basten, a u blizini Utrechta skriva se i fantom slobode. Uglavnom isplati se odvojiti nešto eura i pola sata da bi ga se posjetilo.

&nbsp;

Kad sam već bio tamo nisam mogao propustiti <a href="http://centraalmuseum.nl/en/visit/locations/dick-bruna-house/">kuću Dicka Brune</a> i kupiti neki Miffy suvenirčić za svoju nećakinju.

&nbsp;

Posjetili smo i odličnu izložbu 3D fotografija „Expo: Utrecht 3D“. Odličan je to odabir stereofotografija starog Utrechta i ljudi u njemu.Uvijek sam bio skeptičan prema takvim fotografijama, ali se stvarno dobije dubina dok ih se gleda i stvarno su posebne. Fotografije možete gledati na automatima za koje vam ne trebaju naočale  i na kojima sami mijenjate fotke ili stavite naočale koje dobijete na ulazu, pa pogledate neke isprintane materijale ili pak sjednete pred platno i gledate projekciju fotografija 8također s naočalama).  Neke od fotki možete pogledati i na <a href="http://www.flickr.com/photos/hetutrechtsarchief/6376574299/in/set-72157628081290473/">Flickeru</a>…s naočalama naravno. Za svaku preporuku. Pogotovo jer je upad besplatan.

&nbsp;

U Utrechtu sam čak našao i Australian ice cream, tako da se stvarno isplati doći :)

&nbsp;

[gallery link="file" columns="4" ids="5283,5284,5285,5286,5287,5288,5289,5290,5291,5292,5293,5294,5295,5296,5297,5298,5299,5300" orderby="post_date"]