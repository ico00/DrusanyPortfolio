Par minuta vožnja od nacionalnog parka Connemara nalazi se Kylemore dvorac i vrt „Kylemore Abbeys Castle &amp; Garden“.
Za tu igru ćete izdvojiti 12 eura po glavi, a na raspolaganju vam je lijepi dvorac uz jezero, vrtovi i lijepa šetnica do crkve.

&nbsp;

Lijevo od ulaza se ide za vrtove dok se desno ide prema dvorcu, crkvi i mauzoleju. Mi smo odlučili pričekati bus i krenuti prema vrtovima, pa poslije do dvorca.

&nbsp;

Do vrtova ima oko 1.6km, pa je bolje ići busom. Ali kako samo došli do tih vrtova tako smo se i okrenuli jer nije to baš nešto od čega ćete opasti na guzicu. Lijepo pošišana trava i ne tako egzotično i zanimljivo bilje. Neki dijelovi su najobičniji vrtovi sa salatom i zeljem koje kod nas vidite bilo gdje.
Potrudili smo se uhvatiti prvi bus za natrag i krenuli prema dvorcu.

&nbsp;

Dvorac se koristio kao samostan od 1920. kada su tu došle časne sestre koje su pobjegle iz Belgije za vrijeme I svjetskog rata. Ako vas zanima povijest, možete poslušati i vodiča.

&nbsp;

Nastavite li dalje po šetnici, doći ćete do male gotičke crkve, a ako krenete još dalje stižete do mauzoleja u kojem u pokopani prvi gazda i gazdarica.

&nbsp;

[gallery link="file" columns="4" ids="3975,3978,3981,4057,4058,4059,4060,4061,4062" orderby="post_date"]