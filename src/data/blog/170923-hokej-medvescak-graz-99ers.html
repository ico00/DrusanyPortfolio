I tako ja dolazim na drugu ovosezonsku domaću tekmu <strong>Medveščaka</strong> i na ulazu standardno sorry nisi na popisu, pa pokazuj mailove, objašnjavaj i unutra smo. To kao da je bio neki znak da nebu na dobro išlo ni dalje. Dolazimo do ulaska na led, ali su vrata zatvorena i čekamo da <strong>Graz 99ersi</strong> ukližu na led. Naime početkom ove sezone više nisu otvorena velika vrata za ulazak na led pa se ulazi na ćošku iz ne znam kojeg razloga pa se onda čeka na ulaz i izlaz kad igrači ulaze/izlaze ili daju intervjue. Al dok smo čekali barem sam opalio jednu dobru iPhone fotku.

E sad počinje pravi show, skidam ruksak, vadim aparat, palim...i ni trc ni mrc. Ikona baterije blinka i to je to. Ne bih ništa rekao da ju nisam napunio noć prije, ali sam zaboravio da sam uključio i kalibraciju baterije. Kako sam to radio prvi puta nisam baš bio svjestan da to traje cijelu vječnost, pa sam bateriju ujutro skinuo s punjača da ju Rita ne zamjeni s nekom igračkom. No to očito nije bio najpametniji potez jer sam tako prekinuo kalibraciju i baterija je odbijala daljnju suradnju. Da sam provjerio stanje dok sam kretao na tekmu ne bi bilo tako nezgodno jer bi uzeo stari 5D, ali ovako sam ostao spuštenih gaća.

No tu je uletio kolega <a href="https://foto-dario.weebly.com" target="_blank" rel="noopener">Dario</a> i posudio mi svoj <strong>650D</strong> na koji sam prvo zašerafio 135icu pa se nadao da ću nekaj izvuć. Kako mi je sve čudno, malo, mutno, nisam uopće kužio da li kaj pogađam ili ne. Naravno i rafalno okidanje je bilo čisto fantaziranje jer je uz ovaj moćan aparat došla i SD kartica  koja piše nevjerojatnih 30 MB/s. Dakle zaboravite rafalno okidanje, pa čak i neko pregledavanje fotki. Kad sam vidio da tu nema kruha krenuo sam se zajebavati sa objektivima pa sam malo šarao sa 35icom pa 17-40, uz nekakve panninge, duge ekspozicije i zoom efekte. Onda sam još malo mrdao po obradi. Dobio sam par zanimljivih , drugačijih fotki, ali ako mi netko opet kaže da za dobre fotke ne treba skupi i dobar aparat zagutil bum ga.

Prvi gol sam propustio dok sam kopao po ruksaku, a Medvjedi su do kraja druge trećine imali 2:2 da bi u zadnjoj trećini napravili seriju 3:0 i konačno sa <strong>5:2</strong> odnijeli prvu pobjedu ove sezone. Nadam se da će to biti okidač za dolazak još više navijača sljedeći mjesec kada imamo 3 domaće tekme 6., 8., i 10.10.

[gallery ids="25493,25470,25471,25472,25473,25474,25475,25476,25477,25478,25479,25480,25481,25482,25483,25484,25485,25486,25487,25488,25489,25490"]