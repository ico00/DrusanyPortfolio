<em>In Dublin's fair city,</em>
<em>where the girls are so pretty,</em>
<em>I first set my eyes on sweet Molly Malone,</em>
<em>As she wheeled her wheel-barrow,</em>
<em>Through streets broad and narrow,</em>
<em>Crying, "Cockles and mussels, alive, alive, oh!".</em>

&nbsp;

Nema boljeg načina za početi priču o Dublinu nego stihovima Molly Malone, pjesmom koja je neslužbena himna Dublina, pa čak i Irske. Pjesmom koja govori o stanovitoj Molly koja je živjela u 17. st. i preko dana prodavala ribu, dok je po noći zarađivala najstarijim zanatom. Nema benda ili pjevača i Irskoj koji nije obradio tu pjesmu, iako se samo pretpostavlja da je temeljena na stvarnoj osobi.
Spomenik je postavljen u Grafton streetu i uglavnom je uvijek sve puno ljudi oko nje, pa ju je teško uslikati. Ja sam se po svoju šansu vratio navečer i nakon malo čekanja uspio sam.

&nbsp;

Sada kada smo upoznali Molly, počnimo priču o Dublinu, gradu o kojem smo puno čuli, ali koji nas na prvu loptu nije impresionirao, pa smo i pobjegli u Howth (prethodni post). Drugi dan našeg boravka u Dublinu, vrijeme se proljepšalo i Dublin je osvanuo u novom ruhu. Više nije bio toliko sumoran kao dan prije. Po prvi put sam se skinuo u kratke rukave što će reći da je bilo i sunca pa se fino dalo fotkati.

&nbsp;

Dublin je oslobođen ogromnih nebodera koji su kolko sam skužio našeg taxistu zakonom zabranjeni, pa se stvarno milina prošetati bez da ste osuđeni na gledanje tona i tona betona i čelika na 30 katova. Šetnjom po Dublinu brzo ćete shvatiti da ovdje nećete vidjeti previše Iraca, barem ne po centru gdje sve vrvi od turista i došljaka. Sve je puno Indijaca, Nigerijaca, Poljaka, Rumunja.. Po dućanima i hotelima uglavnom Indijci koji baš i ne znaju najbolje engleski, pa je to veselo.

&nbsp;

Grad je krcat pijanih turista pogotovo kod Temple bara koji je poznat po hrpi pubova na jednom mjestu.

&nbsp;

Kako turisti dolaze u Amsterdam jesti gljive i pušiti travu, tako se ovdje dolaze oblokavati što izgleda dosta degutantno. Naravno teško je čistiti za njima pa izgleda i prljavo, tako da smo nakon desetak dana po Irskim selima i prirodi, doživjeli šok velegrada. Meni je to bio dosta negativni šok i vrlo rado bi ga mogao zamijeniti za bilo koju seosku lokaciju.

&nbsp;

Iako nije sve tako crno, Dublin ima i lijepih strana. Kažu da ne smijete propustiti Guinness storehouse (mi smo propustili), tu je i Trinity college and library, St. Patrick's Cathedral, Temple bar, Dublin Castle, ZOO i još neke zanimljive stvari.
Mi smo pogledali jednu lijepu izložbu fotografija, probali irsku i Baileys kavu, šetali po parkovima, pokušali naći muzej voštanih figura, pa završili u dijelu u kojem se ne bih htio naći po noći, prošetali se oko dvorca, trčali gradom u potrazi za dobrim kadrovima kada je svijetlo bilo idealno....

&nbsp;

Ima se kaj za raditi, ali puno puno mi je ljepši seoski život u Irskoj i prirodne ljepote.

&nbsp;

Život u Dublinu iako je kriza i dolazi puno stranaca i nije toliko težak. Našli smo se sa curom iz Zagreba koja tamo radi oko 2 godine, pa nam je iz prve ruke dala par informacija. Tako samo npr. saznali da za konobarsku plaću možeš dobiti oko 2000 eura, ali da se u boljim bircevima i pubovima u sezoni mogu dobiti napojnice i do 200 eura tjedno. Navodno dosta Poljaka, tako radi i špara par godina pa se vrate u Poljsku i kupe stan.
Stanovi se rentaju po principu spavaćih soba a ne kvadrata. Prosječna cijena je oko 1200 eura mjesečno za neki stan koji nije na periferiji. Zanimljivo je da vodu kao režiju ne plaćaju. Cijena benzina je kao kod nas, hrana u dućanu kao kod nas, roba možda čak i jeftinija. Ali npr. krpanje zuba ju je koštalo 160 eura.

&nbsp;

Bilo kako bilo, dvoje ljudi sa konobarskim plaćama si tamo plaćaju sve režije i stan, plaćaju školovanje koje je uvjet da se dobije radna viza, uspiju ušparati i još i putovati. Posao su oboje našli u roku par dana.

Ovim postom završavam ovu našu priču iz prekrasne Irske u koju ćemo se barem još jednom u životu vratiti, a preporučam i svima koji nisu bili da to učine.
Znam da sam vas udavio sa ovih 15 postova i sa overloadom fotki, ali eto, teško je bilo odabrati samo par komada, ne zbog neke lude kvalitete, nego uspomena na tu divnu zemlju.

&nbsp;

[gallery link="file" columns="4" ids="3986,3988,3989,3993,3998,4000,4007,4009,4011,4013,4015,4017,4020,4021,4023,4024,4026,4029,4032,4034,4036,4038,4040,4041,4042,4043,4044,4045,4046,4047,4048,4049" orderby="post_date"]

&nbsp;