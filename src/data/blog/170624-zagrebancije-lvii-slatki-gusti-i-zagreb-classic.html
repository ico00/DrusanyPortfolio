Da napravimo jednodnevni odmor od rukometa na pijesku evo kratke šetnje po Zrinjevcu i Tomislavcu na kojima traju <strong>Slatki gušti - 6. festival slastica</strong> i <strong>Zagreb Classic</strong>, razni koncerti ispred Umjetničkog paviljona.

Slatke gušte već tradicionalno obilazim pa nije bilo smisla preskočiti ih ove godine unatoč odvratnoj vrućini i vlazi. Sve naša omiljene zagrebačke slastičarnice na jednom mjestu u onim zgodnim malim kućicama...pa tko bi im odolio.

Festival je bogat i dodatnim programom osim samog gušenja u slatkom, pa su tu razne radionice kuhaonice, predstave za klince, tortoboji, koncerti, palančikarenja i slična zabava.

Priča bi bila zaokružena da su u igri u festivalske odnosno nešto niže cijene kolača i ostalog, ali ajde barem nisu podignute.

Kako je prekjučer bio prvi dan festivala, za otvorenje su podijelili <strong>600 balona</strong> za 6. rođendan i nakon kratkog odbrojavanja su ih ljudi pustili u zrak i na trenutak ukrasili nebo iznad Zrinjevca, a oni koji nisu stigli do neba su krasili krošnje platana ili kaj već tamo raste.

Nakon toga je uslijedio i <strong>koncert Nine Kraljić</strong> koja me stvarno oduševila glasom iako ne slušam tu vrstu glazbe. Kapa dole Nina.

[gallery link="file" columns="4" ids="24585,24586,24587,24588,24589,24590,24591,24592,24593,24594,24595,24596,24597,24598,24599,24600,24601,24602,24603,24604,24605,24606,24607,24608,24609,24610,24611,24612,24613,24614,24615,24616,24617,24618,24619"]