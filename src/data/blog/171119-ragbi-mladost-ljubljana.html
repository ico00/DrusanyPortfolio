Opet sam zapostavio <strong>ragbi</strong> tekme i opet zbog nedostatka vremena. Ali jučer sam imao dodatni motiv, a to je blic test objektiva <strong>Canon 400mm f/5.6 L USM</strong>.

Na <strong>Krtičnjaku</strong> je <strong>Mladost</strong> ugostila <strong>Ljubljanu,a</strong> ja sam za tu tekmu ugostio objektiv za koji sam mislio da je, a neću reći smeće, ali neiskoristiv za moje potrebe.

Blenda 5.6 pri žarišnoj od 400mm iziskuje ekspoziciju od barem 1/400s, a za sport naravno i kraću što bi značilo da ISO mora ići u nebo ili da Kim Jong-un u blizini mora provoditi testiranja nuklearki kako bi imali dovoljno svjetla da ISO ne pojede fotku. Sljedeća stvar koja me mučila je pozadina, odnosno bokeh koji pruža blenda 5.6. Već 10 godina snimam na 2.8, pa sam nabavio i 2.0 objektiv, a zadnja investicija je bila u 1.4 i svi oni daju lijepu kremicu u pozadini i dobru separaciju.

No kada se ova 400tka već nudila za test onda je bilo šteta odbiti.

Dakle prva razlika koju sam uočio u odnosu na <a href="http://foto.drusany.com/2017/08/08/blic-test-canon-ef-400-mm-f2-8-l/" target="_blank" rel="noopener">Canon 400mm f/2.8</a> je dimenzija i težina. Dok je staru 2.8 gotovo suludo koristiti bez monopoda ovo čudo je toliko malo i lagano da je smiješno.

Mislim da je lakša i od 70-200, te sa<em> push-pull</em> sjenilom stane u svaku normalniju foto torbu bez problema.

U jučerašnjim uvjetima na Krtičnjaku sam za nekih 1/640 odnosno 1/800 ISO dizao na 2000 jer vrijeme je bilo oblačno i sunce se nije nigdje probijalo. U normalnijim uvjetima komotno bi se moglo snimati na 1600 pa čak i niže.

Dobra strana ovog terena je pozadina u kojoj nema nasranih zgrada u blizini pa je onaj problem oko odljepljivanja pozadine ublažen jer žarišna je dovoljno duga da zamuti pozadinu koja je dovoljno udaljena.

Oštrina je također na zavidnom nivou što zbog same blende i zbog toga što je to ipak fiksni L objektiv, dakle vrhunske kvalitete.

I tako u konačnici imamo odličan tele objektiv koji je iznimno lagan za korištenje i nanašanje, koji radi oštre fotke i koji košta samo <strong>10.000 kn</strong>. Mana mu je ta da je vjerojatno neiskoristiv u noćnim uvjetima i dvoranama sa lošom rasvjetom, ali ako to i tako nije vaš fah, te snimate na otvorenom po danu, zaljubljenik ste u avione, ptice i sl. mislim da je ovo odlična kupovina. Pogotovo ako nađete polovni, gotovo nekorišteni za smiješne novce koje je uložio frend koji mi ga je i posudio za ovaj test.

E da, stavio sam ga i na 7D MK II te dobio <strong>640mm</strong> na raspolaganje. Hebenica.

Ako vam ipak fali blende, odnosno svjetla i želite baš taj raspon možda ćete se ipak ohladiti ako bacite oko na cjenik koji kaže da blenda 2.8 košta dodatni 70.000 kn odnosno 80.000 kn u konačnici.

[gallery ids="26502,26503,26504,26505,26506,26507,26508,26509,26510,26511,26512,26513,26514,26515,26516,26517,26518,26519,26520,26521,26522,26523,26524,26525,26526,26527,26528,26529,26530,26531,26532,26533"]