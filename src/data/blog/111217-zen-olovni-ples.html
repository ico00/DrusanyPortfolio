Jučer su u sklopu 8. Velesajma kulture u SC-u nastupila 2 benda. Žen i Olovni ples. Za prvi bend u kojem rantaplane 3 cure nisam prije čuo i nisam na rit opal, al cure se trude i očito je da uživaju u tome kaj rade tako da je to za svaku pohvalu.

&nbsp;

Na poziv prijatelja došao sam na Olovni ples, četverac iz Dugog sela koje sam imao prilike čuti i prije, ali ne uživo. Jedna od stvari po kojoj su dečki posebni su uglazbljeni tekstovi od Matoša, Šenoe, Tadijanovića, Aralice.., pa tako u njihovoj izvedbi možemo čuti Jesenje veče, Hrastovački nokturno, Utjehu kose, Budi svoj, Noć bez jablana, Cvijetom cvjetaj...  Naravno imaju i svojih autorskih pjesama.

&nbsp;

Stipe i Zorić svojim vokalima daju novu dimenziju ovim klasicima i definitivno ih približiju i nama koji baš i nismo bili od toga da pod normalno uzmemo npr. AGM-a i ubijemo koji sat čitajući. Iako nisam glazbeno potkovan i ne znam opaliti niti jedan akord na gitari mogu reći da dečki odlično zvuče i da sviraju stvarno dobro i nikako ne mogu shvatiti kako ne može doći dovoljno ljudi da napuni prokleto malu sobu u SC-u. Jučer je valjda bilo 12 i pol ljudi na ovoj odličnoj svirci što me užasno živcira, posebno dok su svi klubovi i šupe od birceva u okolini pune klinaca i starijih konjina koji se ubijaju na domaće i strane lake note.

&nbsp;

Olovni ples će oprati od bluesa, rocka, countrya u stilu Johnnya Casha i Tennessee Three, pa čak i rockabilly i naravno usnu harmoniku u stilu Dylanovih uspješnica. Kad se svemu tome doda posebna Stipina energija koju ima na pozornici dobijete stvarno odličan nastup koji zaslužuje puno više od prazne dvorane od 30 kvadrata.

&nbsp;

Dečki imaju šest albuma iza sebe i sve to je dostupno za besplatan download na slijedećoj adresi <a title="Olovni ples" href="http://www.olovniples.com/#!page-4" target="_blank">www.olovniples.com</a>

&nbsp;

Zbog nedostatka financija kvaliteta većine albuma nije vrhunska, ali kaj je tu je iako napominjem da uživo zvuče još 30% bolje.

&nbsp;

Skinite albume, poslušajte stvari i dođite na slijedeću svirku.

&nbsp;

[gallery link="file" columns="4" ids="2415,2416,2417,2418,2419,2420,2421,2422,2423,2424,2425,2426,2427,2428,2429,2430,2431,2432,2433,2434,2435,2436,2437" orderby="post_date"]