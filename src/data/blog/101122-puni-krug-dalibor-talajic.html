Novi mjesec, nova izložba Punog kruga. I zadnja u ovoj godini.

Ovaj put nam predstavljaju Dalibora Talajića, fotografa iz Rovinja.

<strong><span style="color: #800000;">Od istarske svakodnevice do svjetskih glazbenika</span></strong>

<strong>ZAGREB, 22. studeni 2010.</strong><strong> – u srijedu, 24. studenog u 19h na prvom katu kina Europa u Zagrebu otvara se sedma izložba fotografija u sklopu programa PUNI KRUG na kojoj će se predstaviti fotograf Dalibor Talajić. Izložba se može razgledati do 5. prosinca 2010. </strong>

<strong>Dalibor Talajić</strong> rođen je 1973. godine u Rijeci, a trenutno živi i radi u Rovinju. Završio je Akademiju likovnih umjetnosti u Bolonji 1999. godine što je ostavilo vidljivi trag na njegovom fotografskom stvaralaštvu. U početku, kao akademskog slikara, fotografija ga nije nimalo interesirala. No, spletom okolnosti, u 2001. iz poslovnih razloga počinje fotografirati. Danas, devet godina nakon, fotografija je Talajiću u potpunosti nadomijestila ulogu koju je u njegovom životu dotad držalo slikarstvo. Njegovi motivi najčešće su svakodnevica malih istarskih gradova i mjesta: ribari, brodovi, gradske siluete, prolaznici, starosjedioci. K tome, Talajić se bavi i koncertnom fotografijom pa su protagonisti njegovih radova često veliki glazbeni umjetnici poput B.B. Kinga, Kimmo Pohjonena, Gibonnija i Miroslava Tadića.  Upravo za takve fotografije dobio je i nekoliko inozemnih priznanja poput Lumix Award 2010 i International Photography Award 2010, a njegova fotografija Isabelino treće oko uvrštena je u 1x.com-ov Photobook 2010. Iako je dosad sudjelovao na mnogo fotografskih festivala i bijenala, Daliboru je ovo prva samostalna izložba.

&nbsp;

[gallery link="file" ids="789,790,791,792"]