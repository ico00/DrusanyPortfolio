Nakon <a href="http://foto.drusany.com/2016/10/23/rukomet-zagreb-vardar/">rukometa</a> odnosno Arene, <a href="http://foto.drusany.com/2016/10/24/hokej-medvescak-lada/">hokeja</a> u Domu sportova konačno je i nogomet na Maksimiru došao na red za isprobavanje <a href="http://foto.drusany.com/2016/10/26/canon-1d-x-mk-ii-oko-vrata/">nove pile</a>. Za ove dvije dvorane sam vjerovao da će biti odličan, ali maksimirsko ruglo sa "genijalnim" osvjetljenjem je uvijek nova avantura. No 1DX MK II je dorastao i tom čudu pa sam tako mogao ekspoziciju kratit na 1/2000s pri ISO 4000 i f/2.8 iako mi je optimalna postavka ipak 1/1600, ISO 3200 i f/2.8. Na tom ISO-u mi je sve OK dok pri 4000 već mogu malo filozofirat iako se on može i osjetno više dizat za solidne rezultate.

Fokusiranje i rafalna paljba i dalje oduševljavaju i opet si postavljam pitanje kako sam uopće mogao fotkat sport sa 5D MK II :)

&nbsp;

No ajmo i riječ dvije o utkamici koja se odigrala na tom stadionu.

Službeni naziv bi bio kvalifikacije za <strong>Svjetsko prvenstvo u Rusiji 2018</strong>. iliti <em>FIFA World Cup Russia 2018 - European Qualifiers</em>.

Tekma koja nam je trebala donijeti još tri boda za prvo mjesto u skupini I kako bi mirno spavali zimski san do ožujak i susreta sa Ukrajinom i još 5 utakmica do kraja 2017. za konačan rezultat kvalifikacija.

&nbsp;

Na žalost nimalo neuobičajeno igralo se pred <strong>praznim stadionom</strong>. Iskreno više se ni ne pokušavam sjetiti što su to naši vjerni navijači, Hrvatine, ljubitelji nogometa napravili da smo popušili kaznu, ali eto ga. S jedne strane mi je to i u redu jer pravog navijanja već dugo nisam čuo, ne fale mi nikakvi ustašoidni i slični povici s tribina, ceste nisu zatvorene i mogu se sparkirat pred stadionom. Loše vrijeme je uplašilo i neke fotografe pa ni iza gola nije bilo gužve. Pogotovo s lijeve strane Subašića gdje sam drugo poluvrijeme proveo doslovno sam.

&nbsp;

E da, ima jedan zgodan detalj. Prije tekme, kod preuzimanja biba dobili smo i jednu <strong>brošuru</strong> o tekmi. Barem tako naslovnica kaže iako je to u biti osvrt na repku, igrače, stožer i ostalo. Ili je ipak sponzorska brošura jer od 52 stranice 18 otpadaju na reklame. No, nebitno, ono kaj je meni upalo u oko jer tu i tamo šaljem nekaj u tisak je kvaliteta odnosno obrada fotki naše repke. Kolega koji fotka HNS to radi odlično, ali ne mogu shvatiti da se boje ne mogu srediti za otisak. OK kada to za vrijeme tekme ide na web, onda je panika, a naši fotografi valjda nemaju nekakvog grafičara u redakciji koji bi to sredio pa se naprave samo osnovne korekcije. Ali za ovo se bogme imalo vremena i ne, nije stvar tiskare jer su materijali sponzora odlični. Ne znam jel gore da to netko ne zna napraviti ili da ga baš briga.

Malo me zbunjuje i Davor Šuker predsjednik HNS-a odnosno u prijevodu Davor Šuker, HNS President dok je u redu ispod HNS ipak CFF odnosno Croatian Football Federation. Bit će da nešto ne kužim.

&nbsp;

No šalu na stranu, zgodno je da se to napravilo i valjda će se i boje popraviti sljedeći put.

&nbsp;

Iako se među fotografima koji su stajali iza Islandskog gola postavljalo pitanje da li smo odabrali dobru stranu, <strong>Brozović</strong> je ipak uvalio golčinu nakon 15 minuta. No ta vodstva od 1:0 protiv momčadi poput Islanda su vrlo klimava i zadnjih desetak minuta je bilo dosta grčevito odnosno panično. To lako postane 1:1 i odoše dva boda. No Brozović je u prvoj minuti nadoknade zabio i drugi gol za konačnih <strong>2:0</strong>, a Perišić je iz ne znam kojeg razloga minutu prije kraja išao zaraditi <strong>crveni karton</strong> i tako se prekrižio s popisa za Ukrajinu. Vrlo glupo mjesto i vrijeme pri vodstvu od 2:0 za takav faul. No kaj je tu je.

Trenutno smio prvi smo na tablici s 10 bodova i čekamo sljedeću tekmu.

&nbsp;

Probao sam kratit galeriju, al nejde pa nejde. Malo detalja prije tekme, malo tekme, malo gol, pa slavlje pa koji detalj i evo ti <strong>83 fotke</strong>.

&nbsp;

[gallery link="file" columns="4" ids="22447,22448,22449,22450,22451,22452,22453,22454,22455,22456,22457,22458,22459,22460,22461,22462,22463,22464,22465,22466,22467,22468,22469,22470,22471,22472,22473,22474,22475,22476,22477,22478,22479,22480,22481,22482,22483,22484,22485,22486,22487,22488,22489,22490,22491,22492,22493,22494,22495,22496,22497,22498,22499,22500,22501,22502,22503,22504,22505,22506,22507,22508,22509,22510,22511,22512,22513,22514,22515,22516,22517,22518,22519,22520,22521,22522,22523,22524,22525,22526,22527,22528,22529"]