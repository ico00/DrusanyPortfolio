Ekipa iz <strong>Aero kluba Međimurje</strong> i ove godine je organizirala zanimljiv show u zraku - <strong>Čakovec Airshow 2018</strong>.
Aerodrom na <strong>Pribislavcu</strong> ugostio je čak tri akro grupe i to redom <strong>Baltic Bees</strong>, <strong>Ravens</strong> i naravno <strong>Krila oluje</strong> zbog kojih sam definitivno odlučio potegnuti do Međimurja koje je peklo na preko 30 stupnjeva.

Dolazak na aerodrom smo tempirali na samo otvorenje, ali kako to uvijek biva, malo kasnije kreneš pa malo gužva i radovi na cesti i onda zakasniš. I čini mi se da je došlo i do rotacije na početku tako da sam Baltic Bees gledao iz daljine ali dovoljno da me impresioniraju.
Na žalost nisam se na vrijeme akreditirao za Press ili Spotters dio pa sam fotkanje odradio iz civilnog dijela što je značilo nešto manju preglednost i ekskluzivnost, ali može se.

Ove godine nije bilo Besenyeia, ali je opet došao odličan <strong>Zoltan Veres</strong> u svom MXS-u koji je opet probijao granice mogućeg na oduševljenje mnogobrojne publike.

Dečki iz <strong>ATJ Lučko</strong> su iskočili iz <strong>Bella 212</strong> ali to je bilo to. Spust niz štrik. Moram priznat da sam očekivao malo više akcije.

Možda su mi najveće zvijezde bili <strong>Red Bullovi <del>Corsair</del> T-28B Trojan, Alpha Jet i P-38 Lightning</strong>. To je stvarno bilo zanimljivo audio vizualno iskustvo. <del>Corsair</del> Trojan je ostavljao zanimljive vrtloge za sobom uz odličnu zvučnu kulisu, P-38 je mamio ljepotom, a Alphe su zaokružile ove prelete.

<strong>Canadair CL 415 i Air tractor Fire boss</strong> su bacili vodene bombe što je uvijek atraktivno za vidjeti, a između njih su impresionirali piloti iz engleske akro grupe Ravens u Vanovim RV-4 i RV-8.

Dočekali smo još i Krila oluje, ali na MIG-u nismo ostali jer sunce je uzelo danak, a gužva koja se stvara kad svi krenu prema autima mi se nije dala proživljavati.

Za razliku od prošle godine kad sam imao nadoštukanih 400mm (extender 2x), ove sam imao originalnih 400mm f/5.6 što je osjetna razlika u kvalitetiti.

E da..zanimljiva crtica na ulazu. Zaštitar vikne stanite. Šta je u ruksaku i krene lupetati po njemu tako da sam doslovno morao reći da prestane mlatiti jer je malo skupa oprema unutra za njegov "pretres". On je naime tražio flaše. Ne znam točno zašto jer vani je bilo odvratno vruće i svako oduzimanje tekućine bi bio pokušaj ubojstva. Ne znam da koga se štitilo osim eventualno lokalnih prodavača unutar aerodroma, ali to po ovom vremenu stvarno nije bilo humano.

I za kraj mental note to myself - nikada više ne fotkaj aeroshow sa zmazanim senzorom.

[gallery ids="28070,28071,28072,28073,28074,28075,28076,28077,28078,28080,28081,28083,28084,28085,28086,28087,28088,28089,28090,28091,28092,28093,28094,28095,28096,28097,28098,28099,28100,28101,28102,28103,28104,28105,28106,28107,28108,28109,28110,28111,28112,28113,28114,28115,28116,28117,28118,28119,28120,28121,28122,28123,28124,28125,28126,28127,28128,28129,28130,28131,28132,28133,28134,28135,28136,28137,28138,28139,28140,28141,28142,28143"]