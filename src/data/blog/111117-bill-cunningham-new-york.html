<a href="http://foto.drusany.com/2011/11/17/bill-cunningham-new-york/screen-shot-2011-11-17-at-6-17/" rel="attachment wp-att-2285"><img class="aligncenter size-full wp-image-2285" title="Screen-Shot-2011-11-17-at-6.17" alt="" src="/uploads/wordpress/2011/11/Screen-Shot-2011-11-17-at-6.17.jpg" width="470" height="692" /></a>

&nbsp;

&nbsp;

Ovaj dokumentarac prati Billa Cunninghama, poznatog njujorškog fotografa koji se bavi uličnom modom. Osobno baš i nisam pretjerano oduševljen njegovim fotografijama, ali upornost, ljubav prema fotografiranju, svakodnevica s aparatom oko vrata i pedaliranje New Yorkom čak i u 83. godini života  je ono što oduševljava. Trenutno Bill vozi svoj 29. bicikl (28 su mu do sada ukrali). Naravno, još uvijek snima na film i ima arhivu svih negativa koje je do sada snimio.

U modnom svijetu svi znaju Billa i on zna svakoga. Cunningham ne voli samo slikati modu, on jednostavno živi modu. Prije je dizajnirao šešire tako da dobro poznaje materiju. Kaže da u životu nikada nije imao ljubavnu vezu te je cijeli život posvećen samo modi i fotografiji. Do nedavno je živio u malom stančiću koji čak niti kupaonu nije imao (bila je u hodniku), ali je zato tamo bila arhiva negativa po hrpi kabineta koji su pojeli većinu slobodnog prostora u stanu. Sada živi u većem stanu ali samo zato jer se morao preseliti.

Uglavnom, ako vas zanima modna fotografija, ali ne ona studijska sa namještanjem modela nego ona životna, ulična, njujorška kroz zadnjih pedesetak godina ovaj dokumentarac  je odličan za to.