Dosta je bilo ljenčarenja, treba doma poći. Ali <em>prvo fruštuk, e ondak na put</em>. Odnosno nismo baš odmah krenuli na put. Prvo smo kratko prošetali Cannesom kad smo već u njemu odsjeli.

&nbsp;

Ovaj put nismo upali u gužvetinu pri dolasku jer je bilo relativno rano. Valjda su se svi partijaneri još trijeznili od sinoćnjeg ludog provoda. Opet se parkiramo u garaži (ova se plaća 3.6 € po satu) i izlazimo na rivu. Ali prije izlaska možete se okrijepiti sa sokom od svježe cijeđene naranče...u garaži. Primamljivo mi je to kao i one lubenice uz cestu.

&nbsp;

U daljini odmah MSC-ova grdobina od kruzera zvjerka na grad, a na vezovima zahaklane <strong>jahte</strong> i jahtice. Blejimo u njih, fotkamo, remetimo mir bogatašima koji su pošteno platili dnevni <strong>vez</strong> oko 1100 € za nekih 16 m plovila. Vrijeme je lijepo pa se još ljepše čini kad vidiš svu onu poslugu po jahtama kako uslužuje svoje gospodare. Lijepo je biti bogat.

&nbsp;

Ulazimo i malo švrljamo po unutrašnjosti. Trgić, crkva, fontana, kafići, čak i nekakav luna park.

&nbsp;

U blizini je zgrada u kojoj se održava onaj poznati filmski festival. Da nije namontirano 3 kvadrata crvenog tepiha ispred i da nema hrpe turista koji zlorabe svoje selfie stickove na tom tepihu koji izgleda kao podloga neke lokalne terase u selu pored Ogulina mislio bi da je to ulaz u neku njihovu Namu ili nešto slično, a ne slavna <strong>Palais des Festivals</strong>.

&nbsp;

Povlačimo se s rive i jahti, prolazimo središtem uz fontanu, crkvu, restorane i sve ostale sitnice koje život znače ovakvim mjestima.

&nbsp;

Kako je dug put pred nama i nismo planirali vratiti se baš u ponoć morali smo krenuti. Ali prvo se trebalo iskobeljati iz grada i zajahati na autoput što nije bio lak zadatak jer se u međuvremenu stvorila gužva. No pri izlasku smo još malo uživali u svim tim zgodnim kućama i skupocjenim dućanima.  Iako je meni najljepši dio van centra, tamo gdje je mirnije, a vile i kuće ograđene dvorištima i palmama.

&nbsp;

Probijanjem na autoput ulazimo u onaj monotoniji dio putovanja, taman da si sve dojmove sumiram u glavi. Da li se isplatilo? Apsolutno. Da li bi ponovio? Svakako, ali u sezoni lavande jer imam osjećaj kao da nam fali veliki komad Provanse bez tog ljubičastog doživljaja. Da li mi je ipak žao da nisam otišao na najljepše more na svijetu kod babe u apartman? Toliko da sam već našao par lokacija za sljedeći godišnji...van Hrvatske.

Prošli smo dosta mjesta, ali Francuska je velika i lijepa zemlja koja zaslužuje još duži boravak, a ja nisam čak ni u Parizu bio tako da ću se kad tad morati vratiti. FYI dvije povratne karte Ryanairom iz Zadra do Pariza su jeftinije od benzina i cestarine Zagreb-Zadar-Zagreb :)

&nbsp;

[gallery link="file" columns="4" ids="19601,19602,19603,19604,19605,19606,19607,19608,19609,19610,19611,19612,19613,19614,19615,19616,19617,19618,19619,19620,19621,19622,19623,19624,19625,19626,19627,19628"]