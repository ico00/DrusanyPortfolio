<span style="line-height: 1.5em;">Već se duže vrijeme spremam kupiti neki kompakt koji bi uvijek bio uz mene u onim trenucima kad mi se jednostavno ne da tegliti ruksak. Ili kad nemam namjeru fotkati, a ipak nabasam na neki detalj pa se onda lupam po glavi jer nisam uzeo aparat.</span>

Jedini problem je u tome kaj pošteni kompakt nije baš jeftin, a fotka koju pružaju oni jeftiniji mi nije na zadovoljavajućem nivou.

Kako ja ovu akciju planiram već godinama tako je i razvoj onih kamera u mobitelima kojima smo se smijali u početku došao do ozbiljnijeg nivoa. Malo bolji mobiteli su sada u stanju napraviti više nego solidne fotke za kućnu upotrebu. Kako sam se nedavno obnovio po mobitelnom pitanju i nadogradio svoj stari iPhone 3GS na <strong>5C</strong> tako sam se malo više pozabavio fotkanju mobitelom.

U odnosu na 3GS skok je fascinantan. Umjesto smiješnih zrnatih fotki za fejs dobijemo ozbiljne kandidate za printove formata 10x15cm koje slobodno možemo staviti u neki obiteljski album.

Isprobao sam fotkanje sa 5C u raznim uvjetima i stvarno sam zadovoljan. Također sam napravio nekoliko printova na kućnom Selphyu 800 da se uvjerim da to nije neka zamka na Retina displayu, ali ako laže Retina ne laže print.

Kao i kod DSLR-a i ovdje izbjegavam fotkanje sa flešom jer fotke izgledaju kao one okinute sa pop-up flešom na DSLR-u. No i taj problem je riješen na skupljim mobitelima. Tako npr. 5S ima True Tone flash odnosno 2 okidanja, pa se onda mjere optimalne boje i ostala čarolija.

U 5C je ugurana kamera od <strong>8MP</strong>, kao i kod mog starog Canona 20D. Nije to vrh trenutne tehnologije, ali za socijalnu varijantu iPhonea je skroz OK.

Kad ste u Camera modu na donjem slideru birate Video / Photo / Square / Pano za način snimanja. Također možete odabrati jedan od devet ponuđenih efekata.

<img class="aligncenter size-full wp-image-13274" src="/uploads/wordpress/2014/04/IMG_4036.jpg" alt="IMG_4036" width="640" height="361" />

Također mi se sviđa i AE/AF lock opcija koju aktiviramo tako da stisnemo i držimo 2 sekunde. Jako dobra opcija za fotkanje neba i sunca. Nađete željenu ekspoziciju pa bez problema samo prekadrirate i okidate.

<img class="aligncenter size-full wp-image-13272" src="/uploads/wordpress/2014/04/IMG_3806.jpg" alt="IMG_3806" width="640" height="480" />

Ako imate printer sa Airprint opcijom izrada fotki stvarno postaje pjesma.

Naravno da ćete skupljim idiotima dobiti bolje fotke, ali ako niste picajzla i ako ne želite nositi dodatnu opremu, iPhone će itekako poslužiti.
<h2>Vanjsko dnevno svjetlo</h2>
Tu stvarno nemamo nikakvih problema i fotke su čistih prirodnih boja sa jako malo šuma.

<img class="aligncenter size-full wp-image-13266" src="/uploads/wordpress/2014/04/IMG_3918.jpg" alt="IMG_3918" width="640" height="480" /> <img class="aligncenter size-full wp-image-13267" src="/uploads/wordpress/2014/04/IMG_4032.jpg" alt="IMG_4032" width="640" height="480" /> <img class="aligncenter size-full wp-image-13268" src="/uploads/wordpress/2014/04/IMG_4039.jpg" alt="IMG_4039" width="640" height="480" /> <img class="aligncenter size-full wp-image-13269" src="/uploads/wordpress/2014/04/photo.jpg" alt="photo" width="640" height="479" />
<h2>Unutrašnje dnevno svjetlo</h2>
I ovo je također vrlo iskoristiva opcija, ali šum je već dosta vidljiv.

<img class="aligncenter size-full wp-image-13276" src="/uploads/wordpress/2014/04/IMG_3940.jpg" alt="IMG_3940" width="480" height="640" /> <img class="aligncenter size-full wp-image-13277" src="/uploads/wordpress/2014/04/IMG_3879.jpg" alt="IMG_3879" width="640" height="641" />
<h2>Unutrašnje umjetno svjetlo</h2>
Tu je situacija već dosta gadna. Za iskoristive fotke trebate i nešto jače svjetlo. Ako je ono pak prigušeno šum jede detalje, boje su gadne i kako to već ide.

<img class="aligncenter size-full wp-image-13279" src="/uploads/wordpress/2014/04/IMG_3844.jpg" alt="IMG_3844" width="640" height="480" /> <img class="aligncenter size-full wp-image-13280" src="/uploads/wordpress/2014/04/IMG_3982.jpg" alt="IMG_3982" width="480" height="640" /> <img class="aligncenter size-full wp-image-13281" src="/uploads/wordpress/2014/04/IMG_3989.jpg" alt="IMG_3989" width="640" height="480" /> <img class="aligncenter size-full wp-image-13282" src="/uploads/wordpress/2014/04/IMG_4034.jpg" alt="IMG_4034" width="640" height="480" /> <img class="aligncenter size-full wp-image-13283" src="/uploads/wordpress/2014/04/IMG_4044.jpg" alt="IMG_4044" width="640" height="480" />
<h2>Unutrašnje fotkanje bez svjetla</h2>
OK, ne baš u mrklom mraku, ali u uvjetima poput koncerata. Tu je panika i fotke su drek. Opalite jednu za uspomenu, spremite mobitel u džep i uživajte u muzici, a fotkanje prepustite onim ljudima u foto pitu.

<img class="aligncenter size-full wp-image-13285" src="/uploads/wordpress/2014/04/IMG_3860.jpg" alt="IMG_3860" width="640" height="480" /> <img class="aligncenter size-full wp-image-13286" src="/uploads/wordpress/2014/04/IMG_4038.jpg" alt="IMG_4038" width="640" height="480" />

To je otprilike to. Sa današnjim mobitelima se definitivno može fotkat pa ako vam fotić nije pri ruci nije totalno gubljenje vremena iskoristiti mobitel.