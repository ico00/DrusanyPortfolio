Nakon današnjeg aeromitinga definitivno radim dužu pauzu. Očekivao sam vrućinu, već smo se navikli da program počne kad je najgore sunce u koje direktno moramo gledati jer je tamo pista, vidio sam da se  program opet nije mijenjao i da će biti već dosadno rutinirano, ali tlak mi je definitivno digla organizacija. Dakle prijatelj i ja smo besplatno ustupili svoje fotografije koje su korištene za promociju ovog mitinga i koje su na plakatima, akreditacijama i ostalom materijalu. Naravno da na pola mjesta fotografije nisu potpisane, a negdje su potpisane kao arhiva aeromitinga i sl.

&nbsp;

Izašli smo im u susret jer kao nema se para, pa smo mi dobre duše poklonili fotografije u zamjenu za akreditacije za ovogodišnji aeromiting kako bi mogli ući u područje ispred publike i napraviti bolje fotke koje bi im vjerojatno opet besplatno ustupili. Na mail smo dobili obavijest od direktora mitinga da po akreditacije dođemo u 11:30 kada je i nekakav obavezan briefing. BTW program je  počeo u 14:40, pa je ova rupa od 3 sata besmislena. Ali nema veze, mi dolazimo u 11:30, pitamo gdje trebamo preuzeti akreditacije, usmjeravaju nas na Info pult, tamo ih pokupimo i to je to. Nitko ne spominje nikakav briefing.

&nbsp;

Malo fotkamo, dangubimo, odlazimo na kavu i vraćamo se dvadesetak minuta prije početka programa i fotkamo okolo. Par minuta nakon što je spiker najavio da je aeromiting službeno otvoren upućujemo se prema pisti i ulazimo 2 metra dalje od publike jer kao imamo akreditacije. Nismo 2 minute tamo bili da bi došao zaštitar i govori da ne možemo tamo biti. Naravno pokazujemo akreditaciju i kažemo da smo tu službeno. Ali svaki zaštitar koji drži do sebe u rukavu uvijek ima spremnu rečenicu  "Ne znam ja ništa, ja samo radim svoj posao".  A njegov posao je po njemu bio da nas vrati u publiku. Naravno morao sam ga pitati da mi pokuša objasniti čemu služi Press akreditacija ako ne možemo fotkati pola metra od mase ljudi. I onda gospodin sa šeretskim osmjehom kaže da mi sigurno nismo bili na brifingu u 12 sati jer da smo bili čuli bi da ko dođe do početka programa može biti unutra, a ko kasnije taj ne može. Kojem jebenom briefingu  i kakvih 12 sati?! Došli smo na vrijeme koje nam je rekao direktor aeromitinga i nitko nas nije poslao na nikakav briefing. Ali njega to ne zanima, jer jelte on samo radi svoj posao i kaže da nas unutra može pustiti samo direktor aeromitinga osobno. Naravno izlazimo van jer se nema smisla svađati s njim, ali još jednom proklinjem sve hrvatske organizatore, upućene zaštitare i svoju naivnost i dobrotu.

&nbsp;

Moram još jednom pokušat shvatiti. Dakle ako sam ušao minutu prije nego je direktor otvorio miting onda smijem biti pola metre iza praznih karnistera za vodu, a ako sam ušao 2 minute nakon onda ne smijem. Vjerojatno te 2 minute igraju neku presudnu ulogu u sigurnosti ili se stvorila ogromna gužvetina od 15 reportera razbacanih na 200 m. Nije mi jasan ni detalj da ti akreditaciju daju, ali ne kažu ništa o briefingu, a kamoli to da nije u 11:30 nego u 12. Inače spiker je jedno 10 puta zvao pilote na briefing u 13h. Ne mogu shvatiti zašto to nije mogao napraviti i za novinare.

&nbsp;

<strong><span style="color: #ff0000;">UPDATE: 04.09.20011.</span></strong>

Oooooo  nije im bilo dovoljno kaj su loše organizirali dio sa fotografima nego su se još ponijeli kao zadnji seljaci. Naime izbrisali su moje pitanje koje sam ostavio kroz komentare na njihovom službenom profilu. Tipičan balkanizam. Jer valjda se ne smije vidjeti da su nešto loše napravili. Ostavljaju samo supač, kisič, pozzz i sl. komentare. Katastrofa!

&nbsp;

Dakle na službenoj facebook stranici sam iznio problem i tražio objašnjenje i tražio službeni odgovor.

<span style="color: #808080;"><em>"Dragi organizatori. Molim Vas za objašnjenje jednog detalja oko akreditacija. Dakle u mailu koji smo kolega i ja dobili od direktora mitinga rečeno je da se akreditacije podižu u 11:30 i da će biti obavezni briefing. Dolazimo na vrijeme i pitamo gdje, kako i kaj trebamo na praviti za akreditacije. Svi nas upućuju na Info pult gdje akreditacije i dobivamo, ali ni riječi o briefingu ili uputama. Na razglasu se stalno pozivalo pilote na briefing, ali ne i novinare. Rupa od preuzimanja akreditacija i početka programa je 3 sata odlazimo van te se vraćamo pola sata prije početka.</em></span>

<span style="color: #808080;"><em>Nakon što smo na razglasu čuli da je program i službeno počeo upućujemo se prema pisti i prelazimo onaj dio ograđen za publiku jer imamo akreditacije. Ubrzo dolazi zaštitar i kaže da ne možemo tamo slikati čak niti sa akreditacijama. Zamolio da nam objasni čemu onda one služe. Odgovor je bio da smo trebali biti na briefingu u 12 pa da bi čuli. Objašnjavam da smo dobili informaciju da je briefing u 11:30 i da ga u to doba nije bilo niti nas je itko uputio ali ga to ne zanima. Kaže da smo bili da bi čuli da fotografirati mogu samo ljudi koji su ušli prije početka programa.</em></span>

<span style="color: #808080;"><em>Volio bih čuti i Vašu stranu ovog propusta u organizaciji.</em></span>

<span style="color: #808080;"><em>Hvala"</em></span>

&nbsp;

Dobio odgovor sa njihovog službenog profila koji kaže:

<span style="color: #333399;"><em>"Poštovani gosp. Drusany, prvenstveno vam se želimo i ovako javno zahvaliti što pratite naš aeromiting godinama i što ste nam ustupili svoje fotografije za fotogaleriju na Facebook profilu. Iskreno nam je žao što ste propustili briefing za novinare. Nažalost, ne možemo ovim putem istraživati gdje je nastao propust ali sa sigurnošću vam možemo navesti sljedeće činjenice: - briefing za novinare je bio točno u 12 sati - briefing za sudionike programa je bio točno u 13 sati - sa press akreditacijama ste mogli besplatno ući na aeromiting, pristupiti svim letjelicama i sudionicima bez ograničenja unutar sigurnosnog područja kao i VIP terasi sa najboljim pogledom na aerodromu za fotografiranje - cijelo događanje je bilo pod nadzorom inspektora Agencije za civilno zrakoplovstvo. Jedan od osnovnih sigurnosnih uvjeta organizacije je striktno održavanje sigurnosne linije između gledatelja programa i zrakoplovnog osoblja koje sudjeluje u programu. Nažalost, to se odnosi i na novinare/fotografe te će biti primjenjivano i sljedećih godina bez iznimke. Unatoč svim poteškoćama na koje ste nailazili sigurni smo se da ste uspjeli ovjekovječiti dosta lijepih prizora u zraku. Vjerujemo da se vidimo i sljedeće godine!"</em></span>

&nbsp;

Na taj odgovor sam morao reagirati jer je nepotpun i ne drži vodu na svim mjestima. Na žalost ne mogu ga naći, ali spomenuo sam detalje koji im ne drže vodu i činjenicu da smo od direktora dobili jedno vrijeme za briefing

&nbsp;

Nakon toga se javlja gospodin Vladimir Pavlić koji kaže:

<span style="color: #333399;"><em>"Ivice, malo je promašeno mjesto, način i ton tvoje komunikacije problema koje si imao. Daljnji razgovor na ovu temu možeš nastaviti sa osobom sa kojom si komunicirao prije mitinga. Ili mene potraži na livadi. Over and out."</em></span>

&nbsp;

Priču pokušavam završiti sa komentarom da mi mjesto nije promašeno jer sam se javio na njihovu službenu stranicu, da su mi način i ton bili konkretni i pristojni i da iznosim činjenice, te da mi je cilj bio ukazivanje na problem  koji bi se trebao ispraviti, ali da to očito nikoga ne zanima. Dio sa traženjem po livadi nisam ni komentirao jer mi je bio presmiješan.

&nbsp;

To im očito pogađa ego, pa se komentari brišu.

&nbsp;

Umjesto da fino priznaju grešku u startu, prihvate suvisle prijedloge, ispričaju se i pokušaju to ispraviti druge godine, kreće okolišanje, polovični odgovori, pozivanje na livadu i brisanje komentara.
<p style="text-align: center;">______________________________________________________________________</p>
Evo i fotografija koje sam okinuo prije nego sam naživciran otišao doma.

&nbsp;

[gallery link="file" columns="4" ids="1818,1819,1820,1821,1822,1823,1824,1825,1826,1827,1828,1829,1830,1831,1832,1833,1834,1835,1836,1837,1838,1839,1840,1841,1842,1843,1844,1845,1846,1847,1848,1849,1850,1851,1852,1853,1855,1856,1857,1858" orderby="ID"]

&nbsp;