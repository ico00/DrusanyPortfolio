U trećem amsterdamskom postu bih se osvrnuo na fotografski dio.

Grad ima preko nekoliko dućana sa foto opremom, da ne spominjem <a href="http://www.mediamarkt.nl/" target="_blank">MediaMarkt</a>. U većini njih se sve može isprobat i sve vidjet jer postoji nešto za što naši trgovci ne znaju, a zove se lager, odnosno skladište. Tako nije bio problem doći u dućan i kupiti 5D MK II koji je 2000kn jeftiniji nego u Hrvatskoj i još se ne mora čekati mjesecima uz ostavljanje pologa. Stvar funkcionira na principu Dobar dan! Dobar dan! Imate? Imamo. Izvolite. Pusa, bok. Moja preporuka je <a href="http://www.fotobooms.nl/" target="_blank">Foto Booms</a>. Npr. Canon 5D MK III je jeftiniji 6000kn…nije mala ušteda.

&nbsp;

Osim dućana Amsterdam ima i foto galerije i muzeje. Jedan od poznatijih je <a href="http://www.foam.org/foam-amsterdam">Foam museum</a> smješten na Keizersgrachtu, a upad će vas koštati 8.5€ po glavi. Mi smo navratili prvenstveno zbog izložbe Rona Gallela, možda jednog od najpoznatijeg paparazzi fotografa. O njemu, odnosno o dokumentarcu Smash his camera koji nas upoznaje sa njegovim radu sam već <a href="http://foto.drusany.com/2011/01/13/pa-pogledajmo-smash-his-camera/" target="_blank">pisao</a>, pa ću ga i opet preporučiti.

&nbsp;

Izložba se zove Paparazzo Extraordinaire, a prikazane su poznatije Ronove fotke u raznim formatima. Uz svaku fotku je i pločica sa opisom kako je fotka nastala i tko je na njoj. Na fotkama su Mick Jagger, Bruce Springsteen, Alfred Hitchcock, Greta Garbo, Brigitte Bardot, Marlon Brando, Andy Warhol, Sean Penn, Elizabeth Taylor, Frank Sinatra, Penélope Cruz…i naravno njegova muza Jackie Onassis.

&nbsp;

U jednoj sobi se vrti i Smash his camera, pa ako ga niste gledali možete to tamo napraviti.

&nbsp;

Rona je možda najbolje opisao Andy Warhol u jednoj izjavi. "<em>My idea of a good picture is one that's in focus and of a famous person doing something infamous. That's why my favorite photographer is Ron Galella</em>".

&nbsp;

Osim paparazzi izložbe u Foamu je bila i izložba Erika Kesselsa Album Beauty. Izložba je postavljena u par prostorija koje su uređene kao stari obiteljski album. Zidovi su obloženi tapetama na kojima su isprintane fotografije i to sve izgleda dosta zanimljivo. Koncept je dobar, kao i izvedba dok su same fotografije klasični obiteljski snapshotovi. Ali svaka pohvala za ideju kojom se želi podsjetiti na ona vremena kad su fotografije bile fotografije, a ne hrpa megabajta bačenih na neki CD ili hard disk.

&nbsp;

Autor treće postave je duo Taiyo Onorato i Nico Krebs. Sa fotkama i njihovom veličinom nisam bio oduševljen, ali stari aparati koji su napravljeni od knjiga, od kornjačinog oklopa i sl. su me oduševili.

&nbsp;

Zadnje dvije postave neću komentirat jer spadaju u onu kategoriju "umjetnosti".

&nbsp;

Osim Foama postoji još jedna meni odlična galerijica odnosno više prodajni prostor sa odličnim rock fotkama iz starog doba. Zove se <a href="http://rockarchive.nl/">Rock Archive Amsterdam</a>, a otkrio sam ju slučajno dok sam šetao Prinsegrachtom i u njenom izlogu spazio Mickova groteskna usta.  Prostor je dosta mali, ali ima dosta fotki, pa se može fino guštati. Sve fotke su velikog formata i većina ih je uokvirena, a cijene dosta paprene pa baš i nisam ništa kupio iako mi je jedan Cash upao u oko, ali imate i neke male printeve za 10 eura, pa možda nađete nešto za sebe.

&nbsp;

Po ulicama Amsterdama naravno ima puno ljudi koji fotkaju. Moram primjetiti da ih velik broj ima DSLR-ove i to 60D pa na bolje. Definitivni hit ljeta za fotografe su držači aparata tipa <a href="http://www.blackrapid.com/product/camera-strap/rs-7/" target="_blank">Black Rapid</a>. Svakom drugom turistu je aparat visio sa tog čuda.

&nbsp;

Ja sam naravno imao umjetničku blokadu pa nisam slikao portrete. Nemam taj sklop u glavi da su ljudima u prolazu unosi u lice ili gađam telcem iako mi je žao zgog toga jer Amsterdam je stvarno mjesto za napraviti odlične ulične portrete.

&nbsp;

[gallery link="file" columns="4" ids="5243,5244,5245,5246,5247,5248,5249,5250,5251,5252,5253,5254,5255,5256,5257,5258,5259,5260,5261,5262,5263,5264,5265,5266,5267,5268,5271,5272" orderby="post_date"]