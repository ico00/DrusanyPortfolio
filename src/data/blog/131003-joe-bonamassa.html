Joe Bonnamasa se vratio u Zagreb. Za povratak je bila najavljena Tvornica, ali se od toga odustalo jer su se karte dobro prodavale, a i došla je malo veća produkcija od zadnjeg posjeta Boogaloou pa se tako koncert preselio u malu dvoranu Doma sportova.

&nbsp;

Kako je Pišta na stojedinici dan prije koncerta istaknuo, Bonnamasa je u ožujku ove godine u pet dana u Londonu održao četiri koncerta svaki put sa različitim bendom i repertoarom  što dovoljno govori o veličini ovog gitarista. Najvećeg živućeg kako kaže Glenn Hughes.  Rijetka su gitaristička imena s kojima nije nastupao pa je s 12 godina već otvarao koncerte BB Kingu. Da ne bi bilo zabune osim što fenomenalno svira frajer i više nego solidno pjeva tako da je doživljaj potpun.

&nbsp;

Cijena karte za zagrebački koncert je bila 300kn što se možda čini puno, ali je definitivno must see/go/listen za svakog koga zanima kvalitetna svirka.

&nbsp;

Koncert je počeo točno u 20h baš kako je i najavljeno što iznimno cijenim. Nisam ljubitelj onog čekanja i kašnjenja. Ali naravno podosta ljudi je ulazilo debelo nakon početka koncerta iako je po medijima dodatno najavljeno da koncert počinje po satnici.

&nbsp;

Kao predgrupa Bonamassi je bio ...Joe Bonamassa, ali u akustičnoj verziji. Nakon tog unpluged seta slijedila je rokačina.

&nbsp;

Atmosferu mi je ubila ta mala dvorana Doma sportova pa mi je to sve izgledalo socijalistički i drugorazredno, ali je zato onaj glavni dio koji se odvijao na pozornici bio na nivou.

&nbsp;

Fotkanje je bilo za plakati. Nije bilo foto pita pa su tako nas šestoro nadobudnih fotografa bacili u prostor između tribine i partera i to na desnu stranu, a ne sredinu pa ti fotkaj.

&nbsp;

[gallery columns="4" link="file" ids="9954,9955,9956,9957,9958,9959,9960,9961,9962,9963,9964,9965,9966,9967,9968,9969,9970,9971,9972,9973,9974,9975,9976,9977,9978,9979"]