Iako nisam neki veliki obožavatelj Joea Cockera, ipak sam htio vidjeti još jednog Woodstockovca na pozornici i popuniti koncertni portfolio sa kojom fotkom legende.

&nbsp;

Oduševljenje je splasnulo kada sam dobio mail da će fotografi opet morati potpisivati papir kojim se obvezuju fotke objaviti samo agencija za koju fotkaju. Dakle nikakva privatna korištenja.

&nbsp;

Koncertnu fotografiju sam počeo raditi iz gušta, a ova papirologija definitivno ubija gušt jer foke kao da nemate.
Da stvar bude još gora, nismo mogli slikati ni standardne 3 pjesme nego samo 2. Jedino je na Cohenu bilo još manje. Ali to nije sve. U tih par minuta pred pozornicom nismo baš mogli stajat gdje želimo, nego samo sa strane. Ne znam točno tko bi umro u te dvije pjesme da smo bili ispred. Ali…ne, nismo dobili set noževa nego lošu rasvjetu. Dođe Joe, a na njemu nema topa, tako da je čovjek bio u nekoj polusjeni.

&nbsp;

Kaj se muzičke strane tiče, sve mi je to bilo nekako mlako, bez duše. Ko neki prosječan koncert, a ne koncert legende u odličnoj dvorani. OK, Joe nije mladić, a nije poznat ni po ludom skakanju po pozornici, ali ipak.. Kad se samo sjetim kaj su Chuck Berry i James Brown radili, a još su stariji od njega. Mlakoj atmosferi je doprinijelo i to kaj je koncert bio sjedeći, odnosno na parter su dofurani stolci, a Arena nije bila popunjena do kraja.

&nbsp;

[gallery columns="4" link="file" ids="16966,16967,16968,16969,16970,16971,16972,16973,16974,16975,16976,16977,16978,16979,16980,16981,16982,16983,16984,16985,16986,16987,16988,16989"]

&nbsp;