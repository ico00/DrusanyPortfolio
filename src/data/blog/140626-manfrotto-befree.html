Stativ kupujem već godinama. Kao ne treba mi svakodnevno pa nikako da dođe na red. Imao sam prije nekoliko godina nekakvog plastišu, al kako to biva sa jeftinom robom s njim više problema nego koristi. Sve se treslo, navoji ubrzo popustili, pa je pod težinom aparata sve klizilo odnosno nije se moglo pouzdati u njega. Konačnu odluku da ga bacim sam donio u Irskoj kad sam se fotkao sa ženom po vjetrovitom vremenu koje je skoro prevrnulo to smeće od stativa skupa sa aparatom koji je bio gore. Po povratku u Hrvatsku odlazi na glomazni otpad.

&nbsp;

I tako godine prolaze,a ja stativa nemam. I svaki put kad odem negdje na godišnji požalim to svoje škrtarenje. Zato sam odlučio prekinuti to odgađanje i kupiti neko Manfrottovo čudo.

&nbsp;

Nudile su se i druge marke stativa koje su vjerojatno solidne, ali nisam voljan eksperimentirat. Imao sam priliku koristiti dosta <strong>Manfrotto</strong> stativa i glava i znam kaj dobivam za te novce, pa nisam ni tražio druge proizvođače.

&nbsp;

Nakon dosta razmišljanja odlučio sam se da mi u biti ne treba nekakva hard core grdosija nego neki manji praktičan stativ koji mogu staviti u kofer kada negdje putujem, a koji je opet dovoljno čvrst i pouzdan kako ne bi završio na glomaznom sa plastišom.

&nbsp;

Baš u to vrijeme kad sam odustao od planiranog 055XProB sa 808RC4 glavom se pojavio ovaj biser u Manfrottu. Riječ je o modelu <strong>BeFree</strong> koji je baš stvoren za putovanja zbog svoje kilaže od <strong>1.4 kg</strong> i mogućnošću da se sklopi na svega <strong>40cm</strong>, a puna visina mu je<strong> 144cm</strong>.

<img class="aligncenter wp-image-14075 size-full" src="/uploads/wordpress/2014/06/featured_image_61.jpg" alt="" width="474" height="218" />

<address style="text-align: center;">Foto: <a href="www.manfroto.com" target="_blank"><em>www.manfroto.com</em></a></address>&nbsp;

S tim dimenzijama se lako strpa u kofer, pa čak i u malo veći ruksak ili ručnu prtljagu koju možete ufurat u avion. Ovo je zapakirani stativ na mom Lowepro Mini Trekkeru, dakle komotno stane u bilo koji veći ruksak ili torbu.

<img class="aligncenter size-full wp-image-14079" src="/uploads/wordpress/2014/06/photo-3.jpg" alt="" width="450" height="659" />

Vjerojatno ću ga proklet kad ga za mjesec dana budem nanašao po Edinburghu i Amsterdamu, ali znam da će mi u konačnici biti drago da mi je bio pri ruci.

&nbsp;

Stativ sam nakratko pokušao tražiti po našim dućanima, ali sam ubrzo odustao i opet otišao na Amazon, ovaj puta na njemački. Cijena sa dostavom je <strong>1200kn</strong>,  a došao je za 10 dana.

&nbsp;

Prvo kontak izmamio osmijeh na lice jer je kutija u kojoj je zapakiran stvarno mala pa sam se na prvu loptu malo i zabrinuo. Kutija je zalijepljena za Genuine Manfrotto Product. Ne znam da li je bilo pokušaja kopiranja ili se samo hvale.

<img class="aligncenter size-full wp-image-14081" src="/uploads/wordpress/2014/06/photo-1.jpg" alt="" width="450" height="666" />

Nakon otvaranja kutije iznutra vam se nasmiješi odlična mala torbica koju možete furati u ruci ili oko ramena. Tu torbicu ne dobijete ni sa puno skupljim modelima. U tom pakiranju dobijete i mali imbus ključ ako trebate dodatno zategnuti nogare, kao i standardna uputstva.

&nbsp;

U torbici se pak krije mali smotani BeFree. U par poteza se postavi u stajaći položaj, namontira se pločica na kuglastu glavu i viola, imate pravi mali stativ. Nogice jesu tanke, glava je sitna, pločica se čini jako mala nakon onih koje imam na 808RC4, ali sve šljaka, sve je postojano, ništa ne ronda, kvaliteta na nivou. Samo u malom pakiranju.

&nbsp;

Na ovog štrkljavca možete nabaciti <strong>4 kg</strong>, dakle moj 5D MK II sa 17-40 ide gore bez problema, a to mi je jedino važno.

<img class="aligncenter wp-image-14082 size-full" src="/uploads/wordpress/2014/06/x4_35f3cfbad55d7a1c97de81d451fa21bf.jpg" alt="" width="399" height="600" />

<address style="text-align: center;">Foto: <a href="www.manfroto.com" target="_blank"><em>www.manfroto.com</em></a></address><address style="text-align: center;"> </address>Kao i sve druge stvari trebate gledati kaj vama treba i kako ćete ga koristiti. Kao što sam prije rekao, ja stativ ne koristim često i najviše ga želim imati na putovanjima, a kada ga nosim naokolo bilo to na putovanju ili po Zagrebu ne želim uz puni ruksak tegliti još 3 tone željeza pa mi je ovo rješenje idealno.

&nbsp;

&nbsp;