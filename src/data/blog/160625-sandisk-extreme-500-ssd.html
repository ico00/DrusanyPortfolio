Zanimljivim gadgetima nikad kraja. Zadnji koji me već neko vrijeme napinjao i koji sam preporučio kao božićni poklon je <strong>SanDiskov</strong> eksterni <strong>SSD Extreme 500</strong>. Iako mu u imenu stoji 500 kapacitet diska je <strong>480 GB</strong>.

&nbsp;

Po meni najbolja stvar za ubrzanje kompjutera je bez konkurencije SSD disk. Svaka čast procesorima, memoriji, grafičkim karticama, ali do pojave SSD-a, hard disk je bio usko grlo ubrzanja vaše kante.

&nbsp;

Sad je ta divota kapacitetom i cijenom postala dostupna i u prijenosnoj verziji. Istina je da spoj preko USB 3.0 malo krade na brzini, ali je opet brže, tiše, stabilnije nego kod klasičnog harda kod kojeg se uvijek bojim da li sam ga trknuo, da li će nekaj preskočit pa sve fino otić u 3…

&nbsp;

Sandisk je veličinu ovog diska sve na 76x76x10 mm, odnosno nešto je veći od After Eight čokoladice, a lakši je od 10 deka parizera (79 g). Usporedba je nastala sasvim slučajno i stradala je samo čokoladica. Parizer je ostao u dućanu.

<img class="wp-image-21463" src="/uploads/wordpress/2016/06/Extreme500_front-retina.png" alt="foto: www.sandisk.com" width="500" height="500" /> foto: www.sandisk.com

&nbsp;

<em>Out of box</em> radi i na Macu i Win bez ikakvih problema pa nema mjesta panici ni u jednom taboru.

&nbsp;

Ne planiram ga baš bacati po podu niti trkati, ali u slučaju da se to desi  krasi ga otpornost do 800 G pri 0,5m/s, a <strong>garancija</strong> <strong>od 3 godine</strong> nije za baciti.

&nbsp;

Za sada me jedino smeta prekratki kabel koji dođe s njim od svega 23 cm pa ako vam je npr spojen na prednju masku na kućištu onda ostane visiti u zraku što je pomalo debilno.

&nbsp;

Kažu u Sandsiku da se ovaj disk ne zagrijava, ali ne bi se baš složio s tim. Nakon malo dužeg rada je toplina osjetna baš kao npr. i na USB stickovima npr. Vjerujem da to ne predstavlja nikakvu opasnost, ali nije led ledeni cijelo vrijeme.

&nbsp;

Kako ne volim previše službene specifikacije, benchmarkove i nepotrebna laprdanja nego me zanima samo stanje na terenu odnosno kako se meni ponaša neki uređaj evo i par brojki.

Tablica prikazuje moj eksterni hard disk Seagate od 1TB koji sam do sada koristio i novi Extreme.

&nbsp;

<strong>12,78 GB u (962 files)</strong>



&nbsp;

<strong>7,14 GB (1 file)</strong>



&nbsp;

Po meni osjetno i isplativo ubrzanje.

&nbsp;

Ako na njemu imate nekaj važno i ako vam se da, slobodno ga zaštitite 128 bitnom enkripcijom sa <em>softwareom</em> koji dobijete uz njega.

&nbsp;

Priča oko kupovine vam je već poznata ako ste bili na ovom blogu. Otvorim naše webove, pogledam cijene, pokušam kupiti, ali u ovom slučaju nigdje nije bilo baš ovog modela. Na Amazonu takvih problema nije bilo pa mi je za koju kunu manje sa uključenom ekspresnom dostavom došao za 2 dana na kućni prag. Konačna <strong>cijena 1421 kn </strong>sa brzom dostavom u odnosu na npr. 1585 kn u Anigoti gdje ga nije bilo (i trenutno još uvijek nema).

&nbsp;