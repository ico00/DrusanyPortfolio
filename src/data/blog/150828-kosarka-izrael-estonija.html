U Zagrebu se od 26. do 28.8. odigrava <strong>pripremni košarkaški turnir za EuroBasket 2015.</strong> na kojem je Hrvatska ugostila reprezentacije BiH, Izraela i Estonije.

&nbsp;

Naša repka je u svih 8 dosadašnjih pripremnih utakmica ostala nepobijeđena. Ostalo joj je još da večeras sredi Izrael kako bi imala savršeni <em>score</em> prije EuroBasketa.

&nbsp;

Kako su termini utakmica bili u 18h nisam ih stigao pofotkat, ali sam jučer u 21h skočio na hakl <strong>Izraela i Estonije</strong>. Da su ovo pripreme i da ne igra naša repka vidjelo se sinoć po praznoj Areni. Ne slabo popunjenoj nego praznoj. No vjerujem da će večeras kada naši istrče protiv Izraela ipak doći ponešto ljubitelja košarke.

&nbsp;

Za moje vjerne pratioce koji iz svega vole izvući samo moje „kukanje“ evo jedne crtice. Rečeno mi je da na ulazu uz predočenje akreditacije moram preuzeti i fotografski marker. OK, nema problema. Dođem s frendom do ulaza, pokažemo zaštitaru akreditaciju i pitamo za marker, ali veli čovjek da ne treba nikakav marker te da mu rađe pokažemo ruksake. Kada je potvrdio da je s ruksacima sve u redu, svojim izoštrenim okom je spazio pola litre Jane zataknute u bočni džep mog ruksaka te me zamolio da ostavim flašu na ulazu jer ne smijem unutra s njom. Nije čovjek kriv, naredilo mu. Znaju njegovi gazde i organizatori da su najopasnije ove flaše koje kupiš vani u dućanu. Puno opasnije od bilo čega drugog što razjaren lošom igrom ili lošim <em>white balanceom</em> mogu baciti na igrače. Da ne kažem kako su opasnije te vanjske flaše od onih koje ću žicat od samih igrača ili s klupe ako ću krepavat od žeđi.

I tako oni naredili čovjeku da uzima flaše, ali ga nisu uputili da su fotografski markeri ipak obavezni. To smo saznali u poluvremenu kad nam je pristupila neka cura valjda iz organizacije i pitala za markere. Kako nismo pokazali inicijativu da prekinemo snimanje i idemo ih tražiti, uslužna, simpatična cura nam ih je donijela i napomenula da ih moramo uzeti na svakoj tekmi i vratiti na izlasku. Nema problema rekoh, ali dajte se malo svi iskoordinirajte. Ne zna lijevica šta radi desnica.

A markeri izgledaju kao da su ih miševi jeli mjesec dana, a mirišu kao da je sumo borac u njima odradio pošteni trening. Ne mogu vjerovat da budžet europskog košarkaškog prvenstva nije mogao pokriti par desetaka novih markera.

&nbsp;

Ukoliko ovaj tekst čita netko tko ima veze sa njihovom nabavom za bilo koji događaj, molim vas nemojte nabavljati ogromne plastične plahte pod kojima svi umiremo i znojimo se ko svinje koje idu na rendgensko snimanje pluća. Postoje i lagani rupičasti prozračni markeri koji su vjerojatno i jeftiniji od ovih nakaza. Divan primjer je rukometna liga prvaka.

&nbsp;

A sada...nećete vjerovati, fotografije!

&nbsp;

BTW Izrael je pobjedio<strong> 74 : 56</strong>.

&nbsp;

[gallery link="file" columns="4" ids="19377,19378,19379,19380,19381,19382,19383,19384,19385,19386,19387,19388,19389,19390,19391,19392,19393,19394,19395,19396,19397,19398,19399,19400,19401,19402,19403,19404,19405,19406,19407,19408,19409,19410,19411,19412,19413,19414,19415,19416,19417,19418,19419,19420,19421,19422,19423,19424,19425"]