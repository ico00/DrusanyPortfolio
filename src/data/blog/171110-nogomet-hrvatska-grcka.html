Krcati <strong>Maksimir</strong>, navijanje bez vrijeđanja, niti jedna zapaljena baklja, topovski udar, odlična igra hrvatske reprezentacije, visoka pobjeda, (pozitivno) skandiranje izborniku… Ne, to nije News Bar izvještaj s utakmice nego se to sve stvarno odvijalo tijekom jučerašnje <strong>kvalifikacijske utakmice</strong> za svjetsko prvenstvo u Rusiji 2018 protiv toliko neželjene <strong>Grčke</strong>.

Službena brojka kaže da je na tribinama bilo <strong>30.013 navijača</strong> koji su eto navijali, a igrači eto konačno i igrali baš onako kako dugo očekujemo od klase u našim redovima. Očito je bila potrebna promjena dirigenta da bi orkestar pun vrsnih glazbenika konačno zasvirao kako treba. Dugo se upozoravalo na to, ali oni koji su trebali slušati nisu željeli čuti dok nije došla voda do grla.

I tako smo na Maksimiru umjesto "<em>Čačiću odlazi</em>", "<em>Čačiću jesi popravio televizor</em>" i sl. čuli skandiranje cijelog stadiona "<strong><em>Zlatko Dalić</em></strong><em> - javi se</em>". Došao je kao vatrogasno rješenje, ali čini se da je s dvije pobjede brzo stekao naklonost navijača i svlačionice pa se nadam da će nas pogurat do Rusije, a tamo barem gurnuti izvan skupine jer ova generacija to može i zaslužuje.

Za razliku od uvreda na Rujevici na račun pamćenja bilo je jako lijepo čuti pljesak i pozdrav <strong>Luki Modriću</strong> koji je odigrao još jednu odličnu utakmicu te dobio nagradu navijača.

S tribina se pred kraj utakmice čulo "<em>pet komada, pet komada to je naša nada", </em>baš kako je i Ćiro prognozirao no na kraju je na semaforu ipak ostalo <strong>4:1</strong> što je nadam se dovoljno za mirniji uzvrat u Grčkoj.

Čim je takva atmosfera i utakmica i fotkati je veći gušt pa zbog više akcije i hendikep od 200 mm manje dolazi do izražaja.

[gallery ids="26382,26383,26384,26385,26386,26387,26388,26389,26390,26391,26392,26393,26394,26395,26396,26397,26398,26399,26400,26401,26402,26403,26404,26405,26406,26407,26408,26409,26410,26411,26412,26413,26414,26415,26416,26417,26418,26419,26420,26421,26422,26423,26424,26425"]