Maksimir, drugo kolo prve hrvatske nogometne lige. U goste Dinamu stigao je Zadar.

&nbsp;

O posjetiteljima je teško pričati. Na radiju nakon utakmice rekli da je bilo 6.000, a u jednim novinama se spominju 3.000. Bilo kako bilo brojka nije bila zavidna. Jug potpuno prazan, na sjeveru doslovna šačica ljudi dok su istok I zapad bili stisnuti oko srednjeg dijela tribine.

&nbsp;

Igra u prvom poluvremenu dosadna i naporna bez nekih velikih šansi. Štoviše toliko dosadna da sam ozbiljno razmišljao da u poluvremenu odem doma. U drugom poluvremenu kao što znate stvari su se pokrenule, Krama je uvalio prvi gol, da bi pred sam kraj tekme gurnuo još jedan, a pobjedu zaokružio Čop za 3:0. Iako se ovo na papiru čini kao lijepa pobjeda, Dinamo se mučio do tog prvog gola, a mislim da Zadar i ne bi trebao biti materijal koji će plave tako dugo držati u neizvjesnosti.

&nbsp;

Na zadnjoj tekmi koju sam fotkao je bila Torcida pa se navijanje pokušalo svesti na međusobna podbadanja dok je jučer situacija bila drugačija. Mala grupacija BBB je nešto malo navijala i bodrila, ali je svaki njihov uzvik protiv Mamića dočekan sa glasnim fućkanjem sa zapada. I tako svako malo. Poslije sam vidio neke strance na izlazima. Njima sigurno niš nije bilo jasno.

&nbsp;

Fotkanje ko fotkanje. Nadao sam se da će tekma početi ranije kako bi ulovio više dnevnog svjetla i kraću ekspoziciju ali bilo je li-la. Kako je tekma odmicala tako se sve više navlačio mrak, ali reflektori se nisu palili. Tek kad je počelo biti baš gadno za fotkanje sui h parcijalno palili. Mislim da ni do kraja tekme nisu bili kompletno upaljeni. Valjda se špara. Ili vole imati one odvratne sjene i ružne neusklađene boje na fotkama. Također me fotkanje sa sporim aparatom i 200mm na FF počinje sve više živcirati. Hoće li netko već početi iznajmljivati foto opremu (po relativno normalnim cijenama) pa da tu i tamo uzmem 300mm i fotkam ko čovjek?

&nbsp;

[gallery columns="4" link="file" ids="8815,8816,8817,8818,8819,8820,8821,8822,8823,8824,8825,8826,8827,8828,8829,8830,8831,8832,8833,8834,8835,8836,8837,8838,8839,8840,8841,8842,8843,8844,8845,8846,8847,8848,8849,8850,8851,8852,8853,8854,8855,8857,8858,8859,8860,8861"]