Nekim čudom do jučer nikada nisam bio na <strong>motocrossu</strong>. 100 put sam se spremao, planirao, obećavao sam sebi, ali uvijek nešto iskrsne ili saznam da je bila neka utrka kad je već kasno jer nije taj sport nešto prepopularan da bi pročitao na svakom koraku kad se nešto zbiva.

No jučer sam se s kolegom dovukao do <strong>Rakovog potoka</strong> na stazu <strong>Draga</strong> gdje se vozila utrka za <strong>prvenstvo Hrvatske</strong>. Samo četrdesetak minuta vožnje od moje kuće, a ja tek sad došao fotkat…sramota.

Upad, odnosno karte su 20 kn, parking improviziran, miris roštilja u zraku, ali je iz zvučnika treštala ne znam…rozga ili Lidija Bačić ili tako neki šund koji je meni stvarno kvario atmosferu. Naviknut sam na tuc-tuc varijante na raznim utrkama što mi je također blesavo, ali ovo je bio užas. Na sreću nakon početka utrke muzika se gasi i čuje se samo prđenje motora pa mi je glava ostala na ramenima.

Opet smo banuli fotkat onako amaterski bez pripreme, bez akreditacije, ne znajući gdje je dobra lokacija za fotkanje pa smo malo nabadali iz publike umjesto sa staze. Al barem smo bili u hladu pa smo izbjegli sunčanicu.

I jučer sam se kaznio sa onim nesretnim extenderom jer sam iz publike bio malo prekratki pa opet ima jako puno škarta no ipak se natuklo fotki, pogotovo kad sam skinuo tu đavolju napravu.

Motocross je zanimljiv i za gledaoce jer je staza pred vama, vozi se kružno i to podosta njih, pa nema trenutka dosade. Poseban naklon ide klincima koji voze ne znam kolko kubika, ali jure ko veliki, šerafe gas ko da nema sutra, a nemaš ih kaj vidjet. Na žalost desio se i jedan pad, pa je HGSS morala otpeljati dečka na kolicima, ali kolko sam načuo samo se natukao tako da je sve ok.

Ako ulovim raspored događanja vjerujem da ću biti češći gost na motocrossu.

[gallery link="file" real_columns="3" size="marco_small_thumbnail" thumb_type="masonry" corners_type="rounded" border_type="on" gt3_gallery="yes" columns="3" ids="24737,24738,24739,24740,24741,24742,24743,24744,24745,24746,24747,24748,24749,24750,24751,24752,24753,24754,24755,24756,24757,24758,24759,24760,24761,24762,24763,24764,24765,24766,24767,24768,24769,24770,24771,24772,24773,24774,24775,24776,24777,24778,24779,24780,24781,24782,24783,24784,24785,24786,24787,24788,24789,24790,24791,24792,24793,24794,24795,24796,24797,24798,24799,24800,24801,24802,24803,24804,24805,24806,24807"]