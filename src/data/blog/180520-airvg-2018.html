Grad <strong>Velika Gorica</strong> poznat i kao Grad zrakoplovstva jučer je u suradnji s <strong>HRZ i PZO</strong> i <strong>Zrakoplovno-tehničkim centrom</strong> organizirao aeromiting i dane otvorenih vrata radnog naziva <strong>AirVG 2018</strong>.

Program više manje standardan za ovakva događanja - red padobranaca, red helića, pa prelet MIG-a, Krila oluje, onda neki gyro, jedrilice i ostala čuda koja lete po zraku. Nećete kod nas vidjeti ne znam koliko ludih akrobacijskih grupa, niski let nekog jumba niti najnovije lovce, ali programa uvijek ima i skupi se dosta ljudi i to je super.

Posebnost kod ovoh showa je lokacija pa smo tako mogli zaviriti i u hangare ZTC-a..

Parkinga je bilo dovoljno, upute su bile jasne i na vrijeme objavljene što je veliki plus. Naravno uvijek se nađe neki kreten koji misli da je sam na svijetu pa može stati gdje hoće i blokirati promet, ali bilo je i dovoljno redara koji su urazumili ovog panja. Za one koji se ne moraju dovući do "same birtije" bio je organiziran i autobusni prijevoz.

Uobičajeni kratki prelet MIG-a ovdje je prerastao u pravu vožnju i dovoljno prilike da ga se ulovi iz više navrata. Na žalost zadnji, najatraktivniji prelet mnogi nisu na vrijeme skužili jer smo mislili da nas je već pozdravio, ali napravio je još jedan niski atraktivan prolaz. Moja Rita nije bila oduševljena bukom koju je proizveo, pa je do kraja dana govorila <em>Vita boji, mama pokrila uheka, </em>ali mi ostali se nismo bunili.

Klince su oduševili i sparkirana vatrgogasna vozila, hitna kao i izrada modela malih drvenih aviona, zmajevi i ostala ponuđena zabava za cijelu obitelj.

S foto strane, stvarno više ne dolazim na ovakva događanja samo sa 200mm - nema smisla. Vrijeme se posložil, bilo je i oblaka, ali 200mm je jednostavno prekratko.

Sve u svemu lijepo proveden dan.

[gallery ids="27902,27903,27904,27905,27906,27907,27908,27909,27910,27911,27912,27913,27914,27915,27916,27917,27918,27919,27920,27921,27922,27923,27924,27925,27926,27927,27928,27929,27930,27931,27932,27933,27934,27935,27936,27937,27938,27951,27939,27940,27941,27942,27943,27944,27945,27946,27947,27948,27949,27950"]