<strong>Rukomet na pijesku</strong>, koji je to vrag?

Negdje u podsvijesti mi je zvonilo da sam čuo za to, ali ne dovoljno da se odmah sjetim kaj je to točno pa je Europsko prvenstvo u rukometu na pijesku iliti <strong>EURO 2017 Beach Handball</strong> došlo kao naručeno da u živo vidim kaj je to i naravno pofotkam.

Prvenstvo se odigrava na <strong>Jarunu</strong> na nekoliko terena, a prije onog pravog početka tri dana je pripalo <strong>juniorima (U17)</strong> koje sam i ja jučer pofotkao. Prvenstvo je inače i za muškarce i žene, odnosno dečke i cure tako da će svi doći na svoje.

Za selake poput mene evo par crtica o čemu se tu radi. Dakle momčadi su na pijesku pa nema baš klasičnog vođenja nego se lopta naravno dodaje. Teren je podijeljen na tri dijela, jedan za igrače i dva za golmane. Ne znam da li je ovo normalno pravilo ili samo za prvenstvo, ali ove utakmice su se igrale na dva seta od deset minuta plus dodatno raspucavanje ako je u setovima 1:1. U raspucavanju golman dodaje igraču loptu, ovaj naravno kreće na suparničkog golmana u potrazi za golom dok svi ostali igrači kleče sa strane na vrućem pijesku. Kad sam gledao zagrijavanje sam vidio da su pucanja na gol dosta umjetnička, ali to nije bez vraga jer svaki gol iz piruete, okreta ili kako se to već naziva vrijedi dva boda za razliku od običnog pucanja. Duplo vrijede i golovi markera kao i golmana. Ima još dosta toga kaj nisam pohvatao, ali igra je dinamična i zanimljiva tako da mi nije bio problem fotkati čak ni po suncu koje je pržilo i kaj je najgore reflektiralo od bijelog pijeska pa sam konstantno škiljio.

Cijeli događaj je zanimljiv, na pravoj lokaciji i u pravo doba godine pa mi je žao da su tribine bile podosta prazne čak i dok je igrala Hrvatska iako se karte nisu naplaćivale. Ne znam da li je do slabijeg marketinga ili nezainteresiranosti, ali se nadam da će se do početka turnira stvar popraviti.

Kod preuzimanja akreditacija smo dobili zgodan poklon paket, ali ne sa suvenirima ovog prvenstva nego nadolazećeg EURO 2018 u "običnom" rukometu.

Fotaka kao kaj vidite ima podosta pa ako se već niste pržili na suncu, prolistajte galeriju.

[gallery link="file" columns="4" ids="24439,24440,24441,24442,24443,24444,24445,24446,24447,24448,24449,24450,24451,24452,24453,24454,24455,24456,24457,24458,24459,24460,24461,24462,24463,24464,24465,24466,24467,24468,24469,24470,24471,24472,24473,24474,24475,24476,24477,24478,24479,24480,24481,24482,24483,24484,24485,24486,24487,24488,24489,24490,24491,24492,24493,24494,24495,24496,24497,24498,24499,24500,24501,24502,24503,24504,24505,24506,24507,24508,24509,24510,24511,24512,24513,24514,24515,24516,24517,24518,24519"]