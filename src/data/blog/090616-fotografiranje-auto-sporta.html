Lijepo je kad spojiš dvije radnje koje voliš kao što je moj slučaj sa fotografijom i gledanjem auto sporta. Iako hrvatski auto sport nije na nekom zavidnom nivou ipak se može naći nekoliko zanimljivih događanje godišnje. Prvenstveno svi čekamo Deltu, naše najjače, najstarije i najatraktivnije natjecanje koje je do sada izdržalo 36 godina. Bili su tu i pokušaji organizacije ORC-a, koji će treću godinu teško ugledati. Prošle su nam se godine nakon pauze vratili i Stubaki, česti su i slalomi, tu su i Učka, Rabac, Grobnik..., ali na žalost to je sve slabo medijski i sponzorski popraćeno, pa nedostaje i publike i dodatnih sadržaja uz same staze.
Bilo kako bilo, na svim tim događanjima se mogu napraviti zanimljive fotke, a uglavnom vam ne trebaju nikakve posebne akreditacije i dozvole.

Možda je najzanimljivije slikati Deltu koja traje 3 dana i vozi se po raznim lokacijama koje uključuju i kružni brzinac kod Bundeka koji je jako atraktivan za gledatelje, a vozi se po tri kruga za razliku od samo jednog prolaza po brzincu na drugim dijelovima.

<a href="/uploads/wordpress/2013/11/delta_009.jpg"><img class="aligncenter" alt="delta_009" src="/uploads/wordpress/2013/11/delta_009.jpg" width="510" height="340" /></a>

Za nesmetano fotkanje i dobre fotke se treba malo potruditi i pripremiti, pa evo par savjeta, odnosno mojih iskustava popraćenim sa fotografijama.

Ako ste u mogućnosti, bilo bi više nego korisno nekoliko dana prije utrke, provesti se stazom, odnosno cestom kojom će se voziti brzinac koji želite fotkati (karte se mogu skinuti na službenim stranicama). Tako ćete u miru moći ocijeniti koja je najbolja lokacija za fotkanje, pa nećete imati taj grč prije samog starta. Najbolje lokacije su uglavnom i one najopasnije, pa uzmite u obzir da želite dobru fotku, ali da ne želite baš i poginuti pri snimanju.
Pri odabiru lokacije imajte na umu da se za vrijeme brzinca baš i ne možete šetati po cesti tako da dobro promislite da li vas baš taj dio zadovoljava za gledanje i fotografiranje. Ako dolazite autom, nađite neko sigurno mjesto i za njega. Da vam se ne bi pomiješali svi ti zavoji, korisno je uzeti navigaciju i ukucati koordinate vašeg omiljenog zavoja ili ravnine kako bi im na dan utrke lakše vratili. Još jedan važan detalj za smještanje je taj da se na Delti sat vremena prije svakog brzinca zatvara cesta, pa uzmite i to u obzir.

Nek vam ne bude teško provjeriti i prognozu za slijedeći dan kako bi se znali obući. Budući da ja previše ne vjerujem meteorolozima, uvijek imam kišobran u ruksaku, nekakav šuškavac i obučem se slojevito da se mogu bez problema skinuti odnosno obući. Ako je u gradu vruće ne znači da je i na Sljemenu ili na Budinjaku isto tako, pa nije na odmet imati i nešto toplije uz sebe.
Dobro dođe i ribički stolac kao i nekakav sendvič i sok.
Iako kiša dok želite fotkati ne zvuči primamljivo, zna biti dosta zanimljiva zbog vodene prašine ili lokva koje začine fotku. U slučaju kiše uvijek je dobro imati običnu vrećicu za zamrzavanje koju možete omotati oko objektiva i aparata. Malo ju učvrstite gumicama i to je to, fotkanje se može nastaviti.

<a href="/uploads/wordpress/2013/11/28_2.jpg"><img class="aligncenter" alt="28_2" src="/uploads/wordpress/2013/11/28_2.jpg" width="510" height="340" /></a>

Što se tiče foto opreme ja koristim svoju standard, Canon 20D sa 17-40 i 70-200.
Širokokutni objektiv je savršeno iskoristiv u unutrašnjim stranama zavoja gdje se brzina auta ipak smanji i gdje se zna prolaziti na boku pa se da napraviti zanimljivi panning.

<a href="/uploads/wordpress/2013/11/MG_9769-1.jpg"><img class="aligncenter" alt="_MG_9769-1" src="/uploads/wordpress/2013/11/MG_9769-1.jpg" width="510" height="340" /></a>

Dok sam imao širac i bio blizu ravnog dijela staze gdje auti jure većim brzinama imao sam problema sa oštrinom. Naime teško je tako brzo micati aparat, a da je fokusna točka zapiknuta na jedan dio auta i da još pri tom auto ne ispadne iz kadra. Nije nemoguće ali je teško.

<a href="/uploads/wordpress/2013/11/MG_0047.jpg"><img class="aligncenter" alt="_MG_0047" src="/uploads/wordpress/2013/11/MG_0047.jpg" width="510" height="340" /></a>

Zato ako želim raditi „klasične“ panninge, uzmem 70-200 i udaljim se od same staze, pa mi je samim time pomak aparata mirniji, ujednačeniji i ta udaljenost mi dozvoljava da u nekoj konstanti mirnije pratim auto, što naravno rezultira i boljom fotografijom.
Postavke aparata mi izgledaju otprilike ovako. Manualni mod gdje je ekspozicija stavljena na 1/125s ili dulje. 1/125s je relativno kratka i ljudi znaju slikati i na 1/60s, ali ja to jednostavno ne uspijevam. Odnos škart i dobra fotka mi je previše na strani škarta, pa se ipak odlučujem na kvantitetu. Ako imate objektiv sa stabilizacijom, dulje ekspozicije su itekako izvedive pa se nemojte ustručavati.
Blendu zatvaram zavisno od vremena, odnosno jačine sunca. Uglavnom završim negdje oko f/8 ili f/10. Ista stvar je sa ISO vrijednosti. Uglavnom sam na ISO100, ali ako baš nema sunca dignem na ISO 200. Fokusiranje je postavljeno na AI Servo tako da je auto uvijek izoštren. Fokusiram na sredinu auta, pa ga onda pratim. Time izbjegavam da mi fokus sa npr. prednjeg kraja pobjegne na pozadinu, pa su fotke uglavnom zadovoljavajuće. Okidanje je naravno na rafalu tako da ako ste sve podesili korektno jedna fotka iz serije bi morala ispasti dobro.

Kod kadriranja je meni zgodno imati neki detalj u pozadini ili čak ispred, bila to publika, reklame ili neki prepoznatljivi detalj sa staze gdje se vozi.

<a href="/uploads/wordpress/2013/11/MG_5266-2.jpg"><img class="aligncenter" alt="_MG_5266-2" src="/uploads/wordpress/2013/11/MG_5266-2.jpg" width="510" height="340" /></a>

&nbsp;

<a href="/uploads/wordpress/2013/11/MG_9172.jpg"><img class="aligncenter" alt="_MG_9172" src="/uploads/wordpress/2013/11/MG_9172.jpg" width="510" height="340" /></a>

Npr. ova fotka bi bila odlična da je smještena uz nekakvu zanimljivu pozadinu, a ovako je dosta obična i dosadna.

<a href="/uploads/wordpress/2013/11/MG_4198.jpg"><img class="aligncenter" alt="_MG_4198" src="/uploads/wordpress/2013/11/MG_4198.jpg" width="510" height="340" /></a>

Ova ima pozadinu pa je to već malo bolje
<p style="text-align: left;"><a href="/uploads/wordpress/2013/11/MG_8374-1.jpg"><img class="aligncenter" alt="_MG_8374-1" src="/uploads/wordpress/2013/11/MG_8374-1.jpg" width="510" height="340" /></a></p>
Na zadnjoj delti sam bio u visokoj travi koja je malo razbila monotoniju i oživila „običan“ panning.

<a href="/uploads/wordpress/2013/11/MG_8481-1.jpg"><img class="aligncenter" alt="_MG_8481-1" src="/uploads/wordpress/2013/11/MG_8481-1.jpg" width="510" height="340" /></a>

Dinamiku možete dodati i ako samo nakosite aparat dok pannirate

<a href="/uploads/wordpress/2013/11/delta_008.jpg"><img class="aligncenter" alt="delta_008" src="/uploads/wordpress/2013/11/delta_008.jpg" width="510" height="340" /></a>

ili ako postavite dužu ekspoziciju, pa dobijete razmuljani auto dok je ostatak oštar.

<a href="/uploads/wordpress/2013/11/MG_5346.jpg"><img class="aligncenter" alt="_MG_5346" src="/uploads/wordpress/2013/11/MG_5346.jpg" width="510" height="340" /></a>

Kada vam je dosadio panning, uvijek možete snimiti atraktivne kadrove i sa kratkim ekspozicijama.

<a href="/uploads/wordpress/2013/11/MG_2754.jpg"><img class="aligncenter" alt="_MG_2754" src="/uploads/wordpress/2013/11/MG_2754.jpg" width="510" height="340" /></a>

<a href="/uploads/wordpress/2013/11/MG_2938.jpg"><img class="aligncenter" alt="_MG_2938" src="/uploads/wordpress/2013/11/MG_2938.jpg" width="510" height="340" /></a>

<a href="/uploads/wordpress/2013/11/MG_3977.jpg"><img class="aligncenter" alt="_MG_3977" src="/uploads/wordpress/2013/11/MG_3977.jpg" width="510" height="340" /></a>

Ako se vozi po makadamu skratite ekspoziciju kako bi ulovili komadiće šodra koji frcaju,

<a href="/uploads/wordpress/2013/11/MG_4035.jpg"><img class="aligncenter" alt="_MG_4035" src="/uploads/wordpress/2013/11/MG_4035.jpg" width="510" height="340" /></a>

a ako ima i prašine okinite širi kadar da se vidi taj oblak koji je digao auto u naletu.

<a href="/uploads/wordpress/2013/11/MG_3721.jpg"><img class="aligncenter" alt="_MG_3721" src="/uploads/wordpress/2013/11/MG_3721.jpg" width="510" height="340" /></a>

Meni su dragi i krupni planovi s prednje strane u kojima se jasno vide vozači.

<a href="/uploads/wordpress/2013/11/MG_2483.jpg"><img class="aligncenter" alt="_MG_2483" src="/uploads/wordpress/2013/11/MG_2483.jpg" width="510" height="340" /></a>

Zanimljivi kadrovi su i oni sa šircem tik uz stazu, po mogućnosti s poda ali to su već vrlo rizične akcije.

<a href="/uploads/wordpress/2013/11/MG_8557-2.jpg"><img class="aligncenter" alt="_MG_8557-2" src="/uploads/wordpress/2013/11/MG_8557-2.jpg" width="510" height="340" /></a>

Dosadne i neuvjerljive su one fotke na kojima je auto slikan s boka, pri kratkim ekspozicijama, pa auti izgledaju kao da su sparkirani, a ne da su pod punim gasom, pa to svakako pokušajte izbjegavati ako možete.

Važna napomena je da budete svjesni da uz stazu ne postoji savršeno sigurna lokacija. Uvijek se može desiti neki defekt na autu koji će natjerati vozača da izađe iz idealne putanje i da krene tamo gdje se najmanje nadate. Nisam samo jednom vidio kako npr. pukne guma ili otpadne kotač pri punoj brzini i nastavi svoju putanju prema ljudima dok je auto skrenuo u drugom smjeru.

<a href="/uploads/wordpress/2013/11/delta_011.jpg"><img class="aligncenter" alt="delta_011" src="/uploads/wordpress/2013/11/delta_011.jpg" width="510" height="340" /></a>

Ili dok je volan otkazao poslušnost pa je cijeli auto neplanirano produžio. Nisu niti svi vozači jednako spretni i iskusni, pa vas oni sa kraja liste mogu ne baš ugodno iznenaditi svojim vožnjama. Zato opreza nikad dosta.
UPDATE: Još jedan dokaz link

Ako vam nije neugodno možete vikati Jura, Jura, pa ćete dobiti i ovakvu fotku :-)

<a href="/uploads/wordpress/2013/11/delta_024.jpg"><img class="aligncenter" alt="delta_024" src="/uploads/wordpress/2013/11/delta_024.jpg" width="510" height="340" /></a>

Ako vas zanima ova tematika i htjeli bi isprobati fotografiranje auto sporta, predlažem da pratite slijedeće stranice kako bi saznali raspored događanja.
www.haks.hr, www.hrautosport.com, http://www.brzina.net