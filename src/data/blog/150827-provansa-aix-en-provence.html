Nakon gableca u <a href="http://foto.drusany.com/2015/08/26/provansa-lisle-sur-la-sorgue/" target="_blank">L'Isle-sur-la-Sorgue</a> uputili smo se prema <strong>Aix-en-Provenceu</strong> bivšem glavnom gradu Provanse. Gdje god sam čitao, koga god sam pitao, svi su govorili da se treba otići ili u <a href="http://foto.drusany.com/2015/08/25/provansa-avignon/" target="_blank">Avignon</a> ili Aix-en-Provence ako želiš posjetiti neki grad u Provansi, ali da je Aix puno simpatičniji, pitoreskniji i da ima više duše od Avignona. Nakon avinjonske kiše bio sam uvjeren u to.

&nbsp;

Put je bio uglavnom po autoputu i sve je bilo super dok nismo došli do naplate, tamo nas je pogađate čekao <em>bouchon</em>. Nakon te klasične francuske kretenarija nije nam trebalo dugo do ulaska u grad. Već mi se na prilazu činilo kao da će ovo biti lijepo mjesto.

Opet stajemo u garažu u centru pod nekim shopping blokom dućana i grad odmah dobiva prolaznu ocjenu jer krajičkom oka spazih zagriženu jabuku u svoj svojoj ljepoti. To je kao da restoran ima Michelinovu zvjezdicu. No šalu na stranu, Aix-en-Provence mi je stvarno bio wow odmah po izlasku iz garaže. Baš onako kako sam i očekivao. Grad, a opet sa dušom.

&nbsp;

Ispred nas se pojavila najpoznatija gradska fontana <strong><em>La Rotonde</em></strong>  iz 1861. Smještena je unutar kružnog toka pa joj valjda od tuda i ime. U njoj nema da nema, lavovi, delfini, labudovi, žene, anđeli. Biraj.

&nbsp;

Sve je puno drvoreda, uglavnom platana, pločnici lijepi, zgrade zanimljive, uličice ispunjene svim i svačim i još sve to okupano lijepim vremenom.

&nbsp;

<strong>Cours Mirabeau</strong>, široka šetnica omeđena drvoredom me podsjetila na Barceloninu La Ramblu, ali s ipak manjim prometom. No i ovdje je sve s jedne strane ispunjeno kafićima, restoranima malim dućanima.

&nbsp;

Osim <strong>Apple storea</strong> vidjeli smo i dućan sa foto opremom, a ja sam zaglavio i u jednoj prodajnoj foto galeriji podmuklog imena <a href="http://en.yellowkorner.com" target="_blank">Yellow korner</a>. Po ulasku sam htio pokupovati sve fotografije, ali kako su to ipak neke limitirane naklade sa svojim brojem i žigom cijene baš nisu kikiriki. Na kraju nisam odolio i uzeo sam jednu jeftiniju varijantu "Grand Prix de Pau 1949, Fangio Maserati" kojeg je ufotkao legendarni francuski <strong>fotograf <a href="http://www.jeandieuzaide.com" target="_blank">Jean Dieuzaide</a></strong>. Ta igra me izašla 50 € i sada Fangio čeka neki okvir da ga objesim na zid. Skoro je i Johnny Cash krenuo put Zagreba, ali me moja mudra žena ipak zaustavila.

&nbsp;

Okrjepu smo potražili na jednom zgodnom trgu ispunjenom kafićima, a naš mladi <em>garcon</em> je čak znao nabadat engleski i trudio se objasniti sve. A gdje je trg i kafići tu su i ulični zabavljači ili svirači. Nas su zabavljala dvojica gitarista koji su svirali rock klasike sa jamajčanskim naglaskom. A kad već sviraju red je da ih se i pofotka. U putopisima uvijek napominjem da ako fotkate i ubacite malo željeza u škrabicu jer ulični umjetnici nisu pokriveni raznim ZAMP-ovima.

&nbsp;

U gradu je naravno i crkva, katedrala čak imena <i>Cathédrale Saint-Sauveur d'Aix-en-Provence </i>poznatija kao <strong><em>Aix Cathedral</em></strong>.

&nbsp;

Aix je rodni grad <strong>Paula Cezannea</strong> koji je zaradio i svoj spomenik kojeg nisam pofotkao jer su iza njega bili nekakvi radovi u tijeku pa je grdo zgledalo. Manje je poznato da je u blizini grada neko vrijeme živjela i legendarna <strong>Nina Simone</strong>.

&nbsp;

Prekrasan dan u dva prekrasna mjesta.

&nbsp;

[gallery link="file" columns="4" ids="19335,19336,19337,19338,19339,19340,19341,19342,19343,19344,19345,19346,19347,19348,19349,19350,19351,19352,19353,19354,19355,19356,19357,19358,19359,19360,19361,19362,19363,19364,19365,19366,19367,19368,19369"]