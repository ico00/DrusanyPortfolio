4. brzinac <strong>44. INA Delta Rally</strong> na Bundeku po noći. Zvučalo je dovoljno primamljivo da probam okinuti i koju rally fotku po mraku, što do sada nisam imao priliku.

No kako u zadnje vrijeme sve radim na <em>ho-ruk</em> tako se ni ove godine nisam akreditirao misleći ma ako idem već ću naći neku poziciju. I našao sam ju, na samom <em>hairpinu</em> kao i prije tri godine. Ali ove godine nas je gospon redar poteral od tamo. Kaže opasno je, izletio jednom jedan. Zbog toga je i sama traka bila pomaknuta dosta niže, ali i dalje je ostala samo traka, još ništa od guma, blokova ili nečeg konkretnijeg. Ali OK, pravila su pravila, sigurnost je sigurnost pa tako odlazimo dalje u potragu za nekom solidnom pozicijom za fotkanje. Nasuprot tribina su u kontri video zidovi koji unište kadar i svjetlo, dalje je mrkli mrak pa je pozadina koma, a i fokusiranje upitno, pa dolazimo do dijela gdje motaju na lijevo s AVH prema parkingu. Tu je i nekakva pozadina, a i prolaz može biti OK ako auto odnosno vozač nije u penzionerskom modu. Još jedan ok dio za ravan <em>panning</em> ja bio na samom parkingu između dvije lampe koje su omogućile fokusiranje. Inače je sve bilo premračno pa mi se čak i jedinica mučila s fokusom koji je jednostavno šarao i nikako da se zakači na auto u mraku.

Druga varijanta je bila postavljanje fleša i manualno predfokusiranje pa rokaj. Da je bilo pameti igrali bi se sa postavkama, a ovako su malo statične fotke. Drugi puta ćemo pametnije :)

Ono što mi je u glavi izgledalo jako zanimljivo (noć, kiša, svjetla) pokazalo se kao problematično što zbog navedenog fokusiranja, što zbog visokog ISO-a i ono najgore ulične rasvjete koja je stvarno koma za gledat i korigirat.

Zato je galerija puna raznih blesavih obrada jer neke kombinacije jednostavno nisam mogao gledat u originalu.

Publika je na žalost bila malobrojna pa je na trenutke po onom mraku i kiši staza izgledala kao grad duhova. Šteta jer kružna, noćna utrka u samom gradu je nešto što se isplati pogledat. Da organizatori nisu za badava zatvarali cestu u najnezgodnije doba dana na nezgodnom mjestu i tako opet navukli gnjev građana.

Onaj pravi adrenalinski feeling se dobio samo uz  prave aute, dok je ostatak na žalost opet samo odvozio stazu. Ali takvo je trenutno stanje i tu se na žalost ne može puno toga napraviti. Auto sport je skup i za prave jurilice treba i puno novaca.

[gallery ids="28019,28020,28021,28022,28023,28024,28025,28026,28027,28028,28029,28030,28031,28032,28033,28034,28035,28036,28037,28038,28039,28040,28041,28042,28043,28044,28045,28046,28047,28048,28049,28050,28051,28052,28053,28054,28055,28056,28057"]