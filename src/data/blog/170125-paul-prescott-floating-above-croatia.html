Prijatelj fotograf, inače svjetski putnik, biciklist, vječiti optimist <strong>Paul Prescott</strong> već neko vrijeme osim foto aparatom snima i <strong>dronom</strong> te je zaključio kako je vrijeme da to stavi na papir i pokaže javnosti. Oduševljen sam da neki printevi dosežu dimenzije i do metar i pol jer nisam baš ljubitelj foto izložbi na 10x15 formatu. Mislim da te fotka treba zaskočiti kako kvalitetom tako i dimenzijom i da veći formati imaju puno veći utjecaj za ukupni WOW dojam.

<img class="aligncenter size-full wp-image-23344" src="/uploads/wordpress/2017/01/Sakarun-beach-150.jpg" alt="" width="642" height="481" />

Sve Paulove izložene fotke snimljene su u Hrvatskoj pa otuda i naziv <strong>Floating above Croatia</strong>,  a za mjesto izlaganja je odabrao <strong>Bistro Fotić  </strong>odlično mjesto u <strong>Gajevoj 25</strong> koje svakodnevno posjećuje i foto klijentela te će se tako u Paulovim fotografijama uživati ne samo na otvorenju kako to inače biva. Službeno otvorenje je ove nedjelje, <strong>29.1.2017. u 12h,</strong> a autor obećaje kako piće tako i <em>finger food. </em>

<img class="aligncenter size-full wp-image-23343" src="/uploads/wordpress/2017/01/solta-iza-70.jpg" alt="" width="642" height="481" />

Autora poznajem nekoliko godina i od prvog dana me fascinirao njegov način razmišljanja, općenito stav prema životu kao i njegova ludost jer čovjek je proputovao podosta svijeta i ostao živjeti u Hrvatskoj. Za to stvarno treba biti lud :) I dok mi ostali kukamo kako je skupo, kako se ne može simo, kako se ne može tamo, Paul će sjesti u svoj stari VW Transporter, otići do bilo kojeg dijela Hrvatske, kampirati, ili pak sjesti na bicikl, uzeti šator pa opet otići na neka "zabita" mjesta i snimiti ljepote zemlje, u ovom slučaju Hrvatske.

<img class="aligncenter size-full wp-image-23341" src="/uploads/wordpress/2017/01/zrce-150.jpg" alt="" width="642" height="481" />

Ako ne stignete na otvorenje izložba će biti postavljena <strong>do 28.2.2017.</strong>, pa svakako preporučam da ju posjetite, a za ostale radove posjetite <a href="http://www.paulprescott.com/" target="_blank" rel="noopener">www.paulprescott.com</a>