Jučer sam i to skinuo sa To-Do liste. Fotkao sam <strong>baseball</strong> tekmu. Da, i to postoji kod nas. Nije na bog zna kakvom nivou, nema love, sponzora, publike, ali eto očito se može skupiti dovoljno dečki raznih uzrasta da se odigra i koja tekma.

&nbsp;

Kolko vidim po fejsu  jučer su igrani <strong>polufinalni turniri Kupa Hrvatske</strong>. Ovo je tekma između Karlovca i Siska. Drugi vikend ide i finale. Možda dođe pogledat još neko osim kolege i mene.

&nbsp;

Kad sam dolazio bio sam uvjeren da će ovo biti jedan  od onih "sigurnijih" sporotva, gdje se baš i ne može stradat. No već nakon par udaraca sam shvatio da bi mogao zaleći ako me pogodi ova loptica, a s opremom bi se mogao oprostiti. Ubrzo smo se pomaknuli iza zaštitne mreže, ali ni to ne pruža neku zaštitu jer nije baš našpanata pa ak doleti loptica ima dosta lufta da vas nokautira ako ste na samoj mreži. A na mreži smo morali biti jer se nemre drugačije fotkat. Otuda i ovaj prekrasni zeleni štih na većini fotki jer naime mreža je zelena i dovoljno gusta da se nemre gurnut objektiv kroz nju. Neke fotke su napravljene i kroz rupe u mreži pa je to već puno čišće i ljepše.

&nbsp;

U pravila baseballa se razumijem manje nego u rugby tako da je to zabrinjavajuće. Ko, kamo i zašto trči nemam pojma. Samim time je i teže fotkati jer ne možeš predvidjeti reakcije igrača i samu igru. Dodatni problem je kaj bi za prave fotke tu trebalo nekih 400m na FF. Ovako je ovo još samo jedna serija cropova sa 200mm. Također loptica leti podosta brzo pa sam ju tek sa <strong>1/3200s</strong> uspio koliko toliko zamrznut u zraku.

&nbsp;

A kako fotke baseballa izgledaju u pravom profi foto svijetu pogledajte kod <a href="http://manginphotography.net" target="_blank">Brada Mangina</a>.

&nbsp;

[justified_image_grid ids="15711,15712,15713,15714,15715,15716,15717,15718,15719,15720,15721,15722,15723,15724,15725,15726,15727,15728,15729,15730,15731,15732,15733,15734,15735,15736,15737,15738,15739,15740,15741,15742,15743,15744,15745,15746,15747,15748"]

&nbsp;