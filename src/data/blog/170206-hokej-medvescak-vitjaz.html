[quote cite='"Pare, pare pokreću svijet, politiku i nogomet..."']

Zbog para čini se završava Medveščakov <strong>četverogodišnji izlet u KHL</strong>. Dugovi su se navodno vukli još iz EBEL-a, pa je uletio KHL i Gazprom, pa su se krpali zaostaci, ali stvarali i novi dugovi, pa je pred kraj nastalo rasulo, igrači odlaze i dolaze, treneri se mijenjaju kad se baš ne bi trebali, novih sponzora odnosno novih financijskih priliva nema, dolazi čak i do nesuglasica s navijačima...

I tako su Medvjedi jučer odigrali <strong>zadnju tekmu</strong> na domaćem ledu protiv <strong>Vitjaza</strong> iako nije trebala biti zadnja, ali je tekma sa Slovanom prebačena u Bratislavu i time je KHL priča završena. Iako nisam pratio ne znam kolko tekmi, na oproštaj sam morao doći, a čini se da je tako mislilo i oko 5000 ljudi jučer u Domu sportova. Zadnje tekme nisu imale toliku posjećenost, ali nije niti za očekivat konstantnu stopostotnu ispunjenost za intenzitet tekmi koje se igraju u hokeju, većina u radnom tjednu. Pogotovo kada ljudi osjete tu lošiju vibru koja se u zadnje vrijeme stvarala.

Osvrnimo se samo na Dinamovu Ligu prvaka i tu posjećenost. KHL u Zagrebu je prema tome mila majka.

Bilo kako bilo i za mene dalje nema bolje sportske zabave od Medveščakovih tekmi. Red dinamičnog agresivnog sporta, red rock koncerata u prekidima, red pjesme s tribina na kojima nisu razni plaćenici i idioti i zabava je garantirana. Di još možete vidjeti i čuti u prekidu intro Iron Maidenovog Troopera, a onda s tribina nastavak na bubnju i urlik navijača <em>"You'll take my life but I'll take yours too, You'll fire your musket but I'll run you through". </em>

Izgubili su jučer Medvjedi od Viteza s <strong>3:5</strong>, ali su za led imali samo 13+2 igrača dok su gosti imali 22 i to ih je ipak slomilo iako su u jednom trenutku imali 3:3.

Ne znam kamo i kako će Medveščak dalje, ali nadam se da će hokej i dalje živjeti u Zagrebu u bilo kakvom obliku.

[gallery link="file" columns="4" ids="23353,23354,23355,23356,23357,23358,23359,23360,23361,23362,23363,23364,23365,23366,23367,23368,23369,23370,23371,23372,23373,23374,23375,23376,23377,23378,23379,23380,23381,23382,23383,23384,23385,23386,23387,23388,23389,23390,23391,23392,23393,23394,23395,23396,23397,23398,23399,23400,23401,23402,23403,23404,23405"]