Druga tekma zagrebačke skupine C <strong>EHF Euro 2018</strong> bila je prava rukometno navijačka poslastica. <strong>Makedonija i Slovenija </strong>su doslovno razvalili Arenu Zagreb. Navijanje od prve do zadnje sekunde, ali takvo navijanje s obje strane da mi je nakon utakmice zujalo i odzvanjalo u ušima kao da sam bio ne nekom koncertu, a ne na rukometnoj tekmi. Hvala navijačima što su me podsjetili kako je to nekada bilo na utakmicama kod nas. Barem sam na trenutak zaboravio kazališnu publiku Arene na Ligi prvaka ili prazan maksimirski stadion s kojeg se jedinu čuje vrijeđanje šerifa ili međusobno vrijeđanje frakcija.

Jedan od razloga ovog fanatičnog navijanja bila je igra Makedonaca koji su očito iznenadili favorizirane Slovence, treće sa svjetskog prvenstva koji su vjerovali u prolaz i puno lakšu utakmicu. No Makedonci nošeni svojim navijačima imali su druge planove pa su tako uspjeli nadoknaditi par golova zaostatka i poluvrijeme završiti s 11:11 da bi u drugom nastavili odličnim tempom i cijelu priču završili s infarktnih <strong>25:24</strong> od kojih su Lazarov i Manaskov utrpali po 7 odnosno 8 komada.

Ne znam kakvo je navijanje bilo u Splitu kad je igrala naša repka jer se na televizoru ne dobije pravi dojam, ali potpisujem za ovakvo navijanje i put do finala nam je osiguran.

[gallery ids="27015,27016,27017,27018,27019,27020,27021,27022,27023,27024,27025,27026,27027,27028,27029,27030,27031,27032,27033,27034,27035,27036,27037,27038,27039,27040,27041,27042,27043,27044,27045,27046,27047,27048,27049,27050,27051,27052,27053,27054,27055,27056,27057"]