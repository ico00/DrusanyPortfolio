Nakon 4 godine kaj je stari bijeli MacBook radio bez greške, bez reinstalacije OS-a, bez virusa i ostalih sranja došlo je vrijeme za pomlađivanje Apple obitelji. Tražilo se nešto lako prenosivo, odnosno lagano, a MacBook Air ima nešto više od kile pa nije bilo previše razmišljanja iako sam ja škicao i MacBook Pro. Ali on je otpao jer je otprilike težak kao i stari MacBook (cca. 2.2kg.)

&nbsp;

Apple je napravio standardno odličan posao oko dizajna, pa je Air omotan u nevjerojatno tanko unibody alu kućište. Zaklopljen s prednje strane ima samo par milimetara visine.

&nbsp;

Iako Apple puno ulaže u izgled svojih proizvoda i svi oni su sad u aluminijskom kućištu, ali ima i nešto što mi se ne sviđa u toj priči. Sve je to dosta osjetljivo. Neće se potrgat ili napuknut nego će ostati tragovi, a to na lijepom brušenom aluminiju nije najljepše

&nbsp;

Nedoumica koja se nametala je da li je nedostatak DVD-ROM-a stvarno nedostatak ili ne. Onda smo prevrtili film i zaključili da skoro ni jednom nismo koristili DVD na starom stroju, pa nam vjerojatno ni ovdje neće trebati i da je puno bolje da je za toliko lakši.

&nbsp;

Ekran je 13“ kao i na mom starom MacBooku, ali je rezolucija malo nabrijanija na 1440x900 px, a prikaz boja i kutova je odličan za laptop. Jedan od boljih koje sam vidio, naravno ne uključujući nevjerojatan Retina display na novom MacBook Pro.

<a href="http://foto.drusany.com/2012/08/22/macbook-air-13-2012/apple_apple_13inch_macbook_air18ghz_core_i5_128gb_flash_storage_mid_2012_1220653_g1/" rel="attachment wp-att-5416"><img class="size-full wp-image-5416 aligncenter" title="apple_apple_13inch_macbook_air18ghz_core_i5_128gb_flash_storage_mid_2012_1220653_g1" src="/uploads/wordpress/2012/08/apple_apple_13inch_macbook_air18ghz_core_i5_128gb_flash_storage_mid_2012_1220653_g1.jpg" alt="" width="606" height="409" /></a>

Stroj je prvenstveno namijenjen za uredske poslove, pa se nisam previše opterećivao kaj to nije neki i7 sa 8GB RAM-a i ne znam kakvom grafičkom.

&nbsp;

Kapacitet hard diska od 128GB je jako mali za sadašnje pojmove kada je sve ispod terabajta smiješno, ali je poanta u tome da je unutra SSD. Za uredske dokumente i više nego dovoljno, a za fotografije također dovoljno za neki put ili posao kada si stignete prije očistiti hard. Nakon što sam ga probao i u praksi uvijek ću odabrati enormnu brzinu koju nudi SSD u odnosu na „običan“ hard sa puno terabajta.

&nbsp;

Sa SSD-om se OSX diže u svega par sekundi, a tolko mu treba i da se ugasi. Photoshop i sve ostale aplikacije se također dižu u par sekundi što je osjetno brže od mog desktopa sa 16GB RAM-a i i5 procesorom i običnim hardom tako da će Air i više nego dobro poslužiti za fotografije.

&nbsp;

Podsjećam da SSD nema okretnih dijelova te je puno sigurnije nanašati laptop jer se ne morate brinuti da će nekaj na hardu preskočiti i sve otići u k.

&nbsp;

Zbog toga je vrlo tih, a i dimenzije su mu znatno manje, pa ima više mjesta za veliku bateriju. Baterija bi trebala držati 5-7 sati iako je izlaskom Mountain Liona dosta korisnika prijavilo njen kraći vijek trajanja. Ako je to tako, vjerujem da ćemo u bližoj budućnosti dobiti update OSX-a koji će ovo ispraviti.

&nbsp;

Tastatura i trackpad su stvarno odlični. Tastarura dovoljne veličine, mekanih tipki kratkog hoda i još ima pozadinsko osvjetljenje tako da ne morate nabadati po noći.

&nbsp;

Trackpad je priča za sebe. Ogroman, odličan odaziv uz mogućnost mlataranja sa jednim i sa više prstiju, pa tako s prstima možete scrolati, zumirati, okretati stranice… sve se to radi na trackpadu bez klikanja na ikone. Bez konkurencije.

&nbsp;

Zbog svojih dimenzija nema previše mogućnost za spajanje 100 periferija, ali će 2 USB 3.0 porta i 1 Thunderbolt poslužiti za neko normalno korištenje. Mene je dosta smetalo kaj nema HDMI port, ali se sa adapterom Mini display port-HDMI koji se sada pikne u Thunderbolt spaja bez problema.

&nbsp;

Apple i dalje stavlja integrirane čitače SD kartica dok CF i dalje ostaje samo želja nas fotografa.

&nbsp;

Air ima i 720p FaceTime HD kameru. Lijepo ali meni beskorisno.

&nbsp;

Zvuk je solidan, ali ništa posebno.

&nbsp;

Uz njega ćete dobiti instaliran i novi OSX Mountain Lion. Ako slučajno nije instaliran, u par klikova možete doći do koda koji vam omogućava besplatan download. Budući da je Apple pojavom App Storea na OSX-u iz nekog glupog razloga odustao od isporuke DVD-a sa instalacijom OSX-a preporučam vam da si ga stavite na neki stick nakon što ga skinete na hard. To morate napraviti prije instalacije jer se odmah nakon instalacije taj instalacijski file briše. Još jedna nebuloza. Najjednostavnije je napraviti bootabilni USB stick (od 8GB). Idealan program za to je <a href="http://blog.gete.net/lion-diskmaker-us/">Lion Diskmaker</a>. U par klikova će sve biti gotovo i vi ćete imati OSX na sticku spreman za instalaciju na drugi stroj ili ne daj bože reinstalaciju na postojećem.

&nbsp;

I na kraju cijena. 80% ljudi će reći kako je ovo preskupo precijenjeno smeće i da oni za te pare kupe i Win laptop i desktop koji pojede ovaj stroj. Reći ću samo da sam nedavno imao u rukama jedan laptop koji nije puno jeftiniji od ovog, a poklopac mu se piga pod laganim pritiskom prsta, tipke su odvratne, jadne i izgledaju kao da su ih tokarili na praksi u prvomajskoj, trackpad mali, jadan i nepraktičan, ekran apšisan i svakim pomakom mijenja boje, brzina je neusporedivo manja. Viruse, reinstalacije, drivere, podešavanja i ostale Windows radosti neću ni spominjati. Moja žena koja ne doživljava nikakve tehničke uređaje i misli da su nešto oko čega treba trošiti novce i vrijeme je odmah graknula kad sam ju pitao da li možda želi Win laptop. Toliko o tome :)

&nbsp;

Da, ovo je možda puno novaca kad ih trebate izvući iz novčanika, ali ako će kao i stari MacBook raditi 4 godine bez ikakvih problema, reinstalacija i štelanja, neće mi biti žao niti lipe.

&nbsp;

<a href="http://foto.drusany.com/2012/08/22/macbook-air-13-2012/img_2064/" rel="attachment wp-att-5417"><img class="size-full wp-image-5417 aligncenter" title="IMG_2064" src="/uploads/wordpress/2012/08/IMG_2064.jpg" alt="" width="638" height="479" /></a>

&nbsp;

Sama kupovina u pravom Apple storeu je stvarno doživljaj. Možda je debilno raditi nauku oko kupovanja laptopa, ali vam Apple stvarno sa stilom zna izbiti te novce. U Amsterdamu se na Leidsepleinu nedavno otvorio novi Apple store, odnosno to je i prvi pravi store tamo. Ostalo su reseleri. Kao i svi Apple storeovi i ovaj je bio krcat ljudima koji sline po raznim jabukama. Ali broj prodavača je dovoljno velik da nitko ne čeka previše. To su sve mladi ljudi koji su ili odlični glumci ili su nadrogirani ili odlično plaćeni jer tako susretljive ljude i prodavače nećete vidjeti baš svugdje. Tamo je kupovina proces. Nakon razgledavanja stroja na izložbenom prostoru pozvali samo jednog prodavača s kojim smo ugodno popričali, malo o Macovima, malo o Hrvatskoj. Kad smo se definitivno odlučili za stroj, on je preko nekog uređaja sličnom iPhoneu naručio taj stroj kojeg je za par minuta do nas dofurao njegov kolega. Onda sa svojim novim laptopom odete na  kat i tamo vas posjednu i naprave par početnih koraka potrebnih da sve šljaka. To se sve odvija uz ležernu priču i zezanciju. Tako samo Lesteru koji je htio posjetiti Hrvatsku dali par natuknica, a Deniz koji je bio u Hrvatskoj u Dubrovniku, Plitvicama… se prisjetio kako mu je bilo lijepo ovdje i kako je svugdje pio dobru kavu i jeo dobre palačinke :)

&nbsp;

U međuvremenu dolazi Lester i kaže kako je račun poslan na email i da li želim i papirnatu kopiju. Dakle sve se radi s nogu, u hodu, bez čekanja i filozofiranja.

&nbsp;

Imao sam još par pitanja na koje nisu znali točan odgovor, pa su odmah ponudili mogućnost rezerviranja termina sa Geniusima (oni sve na svijetu znaju :). Naravno mogu doći i najavljen, ali da ne čekam bezveze.

&nbsp;

Uglavnom, po izlasku iz dućana imate osjećaj kao da ste bili na kavi sa frendovima i sretni ste sa kupljenom robom, pa ne razmišljate kolko su vam love izbili. E to je marketing i to su trgovci. Apple, svaka čast.

&nbsp;