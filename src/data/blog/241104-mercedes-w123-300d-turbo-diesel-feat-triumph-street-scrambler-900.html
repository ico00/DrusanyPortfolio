<!-- wp:paragraph -->
<p>Običaj je da kad netko od frendova nabavi neki zanimljivi auto ili se tek tolko želi pofotkat u njemu ili ga bacit u oglas da mi se javi pa se malo provozamo i napravimo preko nekoliko fotki.</p>
<!-- /wp:paragraph -->

<!-- wp:paragraph -->
<p>Ovaj put smo to napravili sa zadnjim ljubimcem iz Cerjanske ergele, u kojoj je BMW zamijenio <strong>Mercedes W123 300D Turbo Diesel</strong>. Al ni ta muka nije bila dovoljna pa je ovo verzija za američko tržište s automatskim mjenjačem. Gospodska lađa isto takve zlaćane boje dotrajalog je interijera, barem onog armaturnog, ali sicevi se unatoč godinama odlično drže. Doduše guzica na njima se ne drži odlično pa ćete na svakom zavoju klizati na sve strane, ali to su te čari krameraja. </p>
<!-- /wp:paragraph -->

<!-- wp:paragraph -->
<p>Za dodatni doživljaj tu je i lupanje kod prebacivanja brzina kao i dimna zavjesa koje se ne bi posramio ni provincijalni mađioničar. Dobro je da smo vozili hladnim danom jer ne bi preživio ove nove ljetne temperature u autu jer mislim da u ovom autu klime nema iako je baš za američko tržište u ovom modelu klima bila opcija. </p>
<!-- /wp:paragraph -->

<!-- wp:paragraph -->
<p>Sljeme odnosno Medvednica i njene ceste pitoreskni su u ovo doba, ali konfiguracija terena uz lišće i vlagu nisu pogodovale za neku jurnjavu ovim autom i samim time je panning bio manje zanimljiv.</p>
<!-- /wp:paragraph -->

<!-- wp:paragraph -->
<p>Kako dugo nisam fotkao aute, tako sam zaboravio da sa šircem baš i ne lovim najčišće panninge, da bi se za to trebao udaljiti i snimati s nekim telcem, ali kao što sam rekao, na ovim cestama to nije bilo moguće. </p>
<!-- /wp:paragraph -->

<!-- wp:paragraph -->
<p>Nije mi pomogla ni prevelika pouzdanost u R6 MK II koji ima sve te divne opcije oko praćenja objekata, ali na ekspoziciji 1/80s i duže gledanje kroz viewfinder je razmuljano i skoro beskorisno jer slika ima delay i ne vidi se auto u trenutnoj poziciji. Na to dodajmo i nemogućnost iskorištavanja tih divnih 40 FPS zbog sporog zapisivanja na karticu i polako splašnjava to oduševljenje mirrorlessom.</p>
<!-- /wp:paragraph -->

<!-- wp:paragraph -->
<p>Mečki je društvo pravio i drugi šulkolega na svom <strong>Triumphu Street Scrambleru 900</strong> koji se lakše okretao na sljemenskim cestama da ponovimo prolaz više puta, ali teško sam izvukao zadovoljavajuće kadrove. U motore se razumijem ko Tomašević u gradski promet pa neću daviti s tehnikalijama. </p>
<!-- /wp:paragraph -->

<!-- wp:paragraph -->
<p>Kako su mi ipak bili prijevoz do doma nisam ih htio gonjati u neke rizičnije i brže prolaze pa smo sve to nekako penzionerski odradili, ali ima ok fotki u konačnici. </p>
<!-- /wp:paragraph -->

<!-- wp:skaut-google-drive-gallery/gallery {"path":["Razno","241103-Mercedes-Triumph"]} /-->