Dugo me živciraju oni <strong>bijeli tragovi</strong> na gumi zoom/focus ringova na objektivima. Izgledaju zmazano i zapušteno koliko god ja pazio i čistio objektive.

Pokušavao sam ih čistiti alkoholom ovakvim onakvim, pa štapićima, krpicama, vlažnim maramicama, ali se nikako nije skidalo. Sličan problem sam imao sa kuhinjskim pulotm. Koliko god i s čim god ribao, neki tragovi se nisu skidali. A onda je došao gospodin Lee Moon. Rekli su interneti samo prereži limun na pola i ribaj zmazanoću po kuhinji i sve se skida bez potrebe za polijevanjem kemije i ne znam čega sve ne. I fakat, nakon pola minuta laganog ribanja pulta sa limunom sve se skinulo, fino je mirisalo i lako se ispralo.

<img class="aligncenter size-full wp-image-27389" src="/uploads/wordpress/2018/02/MG_5317.jpg" alt="Ivica Drusany" width="1024" height="683" />

I tada mi je sinulo. Idem <strong>limunom</strong> probat očistiti objektiv. Laganim potezima sam prešao preko ringa pazeći da baš ne cijedim sok po samom objektivu, pričekao pola minute, prebrisao to sve sa vlažnom dječjom maramicom i eto ga….nakon 10 godina moj 17-40 je čist ko suza.

Ali ipak se posavjetujte sa svojim serviserom, ljekarnikom, ženom da ne bi bilo da ovaj recept ima neke nuspojave pa da budem poslije ja kriv.