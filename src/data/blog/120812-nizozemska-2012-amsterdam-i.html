Zadnji put sam u Amsterdamu bio 2008. Dosta toga sam pisao na blogu i to možete vidjeti <a href="http://foto.drusany.com/category/nizozemska-2/page/4/" target="_blank">ovdje</a>, pa ću se truditi ne ponavljati se.

&nbsp;

Na Plesu sam imao čast čekati boarding sa Dinamovcima koji  valjda svi kupuju u istom dućanu, pa su tako svi na glavi ili oko vrata imali <a href="http://beatsbydre.com/headphones/beats-pro/beats-pro,default,pd.html" target="_blank">Beats by Dr. Dre</a> bijele slušalice.

&nbsp;

Od zadnjeg puta su se neke stvari promijenile, a neke naravno nisu. Ono što nikako da se promijeni su skupi letovi. Ni jedan low coster ne slijeće na Schiphol i tu nastaju problemi jer Croatia Airlines nije baš najpovoljnija. Ako nemate luksuz planiranja nekoliko mjeseci unaprijed i fleksibilan datum odlaska cijena se lako popne na 4500kn za dvije povratne karte. Prednost leta sa Croatiom Airlines je u tome što je jutarnji let, pa ne gubite cijeli dan na put i direktan je te traje manje od dva sata.

&nbsp;

Alternativa vam je neki low coster iz Zadra ili Pule, pa onda do Bruxellesa, pa na vlak. Na datume koje su nama pasali cijena je bila približno ista kad zbrojite benzin, cestarine, parking, avion, vlak, a put je značajno duži i mučniji.

&nbsp;

Ima i neka varijanta iz Zagreba Germanwingsom do nekog grada u Njemačkoj koji je najbolje povezan sa Amsterdamom vlakom, ali to se zna razvući na cjelodnevno putovanje bez velike uštede. Možete i kombinirati sa Bečom, ali tu su opet troškovi za auto i parking, pa ako vas ne ide puno da to podijelite ne znam koliko je to super opcija.

&nbsp;

Zadnja varijanta je autom. Cijena je oko 3000kn za tamo i natrag. Ali tu je put od 15-16 sati u jednom smjeru, pa vi vidite. Ali ako imate vremena i živaca, zašto ne.

&nbsp;

Prozore aviona je pri slijetanju oprala kiša tako da sam se brzo uvjerio u netočnost Accuweather aplikacije.

&nbsp;

Od aerodroma do centra grada vas dijeli još jedna petnaestminutna vožnja vlakom do centralne stanice, pa onda još desetak sa tramvajem.

&nbsp;

Spomenuo sam da su se neke stvari promijenile. Konkretno sam mislio na prijevoz, odnosno na način plaćanja. 2010. godine su  ukinuli Stripenkart i uveli <a href="http://www.ov-chipkaart.nl/" target="_blank">OV chipkaart</a>, nešto kao Oyster card u Londonu. Dakle kupite karticu na koju uplatite određenu svotu i svaki put kad ju štancate vam se skida određeni iznos.  Ima par varijanti ove kartice, a za turiste su zanimljive slijedeće:
<ul>
	<li><strong><em>Single journey </em></strong>
To je recimo obična karta koju možete kupiti i kod vozača ili konduktera i koju možete baciti nakon vožnje. Budući da košta 2,70€ nije baš najisplativija ako idete na neku kratku relaciju, ali važi sat vremena pa recimo da može opravdat svoju cijenu.</li>
</ul>
<ul>
	<li><strong><em>Anonymous</em></strong>
To je već prava kartica koja košta 7.5€ i na koju možete uplatiti maksimalno 30€ i vozikati se okolo. Radi na principu kolko se voziš tolko platiš. Znači morate napraviti check-in kad uđete i check-out prije izlaska. S kartice vam se skine 0,83€ za ulazak i 0,142€ po prijeđenom kilometru. Ako  zaboravite napraviti check-out sa kartice će vam se skinuti 4€.
Kartica je iskoristiva i u drugim dijelovima Nizozemske što je odlična stvar. Možete ju koristiti i na vlakovima, ali se mora prethodno aktivirati i morate imati minimalno 20€ na njoj. Aktivira se na automatima ili na šalteru na kolodvoru.</li>
</ul>
<ul>
	<li><strong>Unlimited GVB travel ticket</strong>
Ovo je najisplativija karta ako se mislite puno voziti. Cijene su za 1 dan 7,5€, 2 dana 12€, 3 dana 16€, 4 dana 20,5€, 5 dana 25€, 6 dana 28,5€ i 7 dana 31€.</li>
</ul>
&nbsp;

[gallery link="file" columns="4" ids="5121,5122,5123,5124,5125,5126,5127,5128,5129,5130,5131,5132,5133,5134,5135,5136,5137,5138,5139,5140,5141,5142" orderby="post_date"]