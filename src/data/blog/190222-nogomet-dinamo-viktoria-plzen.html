<!-- wp:paragraph {"dropCap":true} -->
<p class="has-drop-cap">Iako smo kalendarski još u zimi u Zagrebu se jučer slavilo proljeće, <strong>Dinamovo europsko proljeće</strong>. Tolike su ga generacije sanjale i eto konačno dosanjale pa će <strong>21.2.2019.</strong> vjerujem biti zapisan sa bold, underline kombinacijom (možda čak i Word artom) u Dinamovim analima. </p>
<!-- /wp:paragraph -->

<!-- wp:paragraph -->
<p>Bila ja ovo uzvratna utakmica <strong>šesnaestine finala Europa lige</strong> sa češkom <strong>Viktorijom</strong>, nakon što su Bjeličini dečki na žalost izgubili u
Plzenu gdje je Dinamo dobio svojeg Thurama koji se na češkom zove Ludek
Pernica. </p>
<!-- /wp:paragraph -->

<!-- wp:paragraph -->
<p>No, rasprodan Maksimir, želja za pisanjem nove povijesti kluba, euforija koja se osjetila tjednima prije i na kraju kvaliteta, morali su utjecati i na ukupan rezultat.</p>
<!-- /wp:paragraph -->

<!-- wp:paragraph -->
<p>Unatoč najavama i histeriji oko gužvi u prometu i oko stadiona to je sve relativno bezbolno prošlo, tako da smo na vrijeme došli na zagrijavanje i gledali kako se stadion puni. Doduše ne do čepa kako je bilo najavljeno, ostali su neki ćoškovi neispunjeni, ali kamo sreća da je uvijek ovako, barem na europskim utakmicama.</p>
<!-- /wp:paragraph -->

<!-- wp:paragraph -->
<p>Od prve minute Dinamo je krenuo eksplozivno, baš kako je Bjelica i najavio i vidjelo se da je to to, da s ovakvim pristupom Česi nemaju kaj tražiti u Zagrebu. Takav pritisak je rezultirao i ranim golom u 15. minuti koji je bio, poslije sam vidio na snimkama, stvarno velemajstorija. Petkovićev lažnjak, peta, Olmovo propuštanje kroz noge, pa <strong>Oršićev </strong>šus u rašlje.</p>
<!-- /wp:paragraph -->

<!-- wp:core-embed/twitter {"url":"https://twitter.com/i/status/1098719102212997120","type":"rich","providerNameSlug":"twitter","align":"center","className":""} -->
<figure class="wp-block-embed-twitter aligncenter wp-block-embed is-type-rich is-provider-twitter"><div class="wp-block-embed__wrapper">
https://twitter.com/i/status/1098719102212997120
</div></figure>
<!-- /wp:core-embed/twitter -->

<!-- wp:paragraph -->
<p>Dinamo je poveo 1:0 što je bilo dovoljno za prolaz u osminu finala, ali još je bilo rano, još je 75 minuta igre bilo pred nama, a jedan Viktorijin gol nam mrsi dosta kombinacija. </p>
<!-- /wp:paragraph -->

<!-- wp:paragraph -->
<p>Da se malo smirimo pobrinuo se <strong>Dilaver </strong>koji je zabio za 2:0, no opet je i to bilo nedovoljno za miran san.</p>
<!-- /wp:paragraph -->

<!-- wp:paragraph -->
<p>Krajem prvog poluvremena <strong>Bjelici </strong>su popustili živci pa je od suca zaradio odlazak na tribinu za jednu osobu i baš kako se prije utakmice najavljivalo, Dinamo je toliko nabrijan da će na terenu moći i bez trenera. To se i obistinilo, doduše Bjelica je ima radio vezu s klupom, ali dečki su grizli i dalje i u 73. minuti <strong>Petković </strong>zabija za konačnih <strong>3:0 </strong>i sada je bilo skoro sigurno da će Dinamo dalje. Slavlje je bilo pomaknuto za dodatnih 6 minuta sučeve nadoknade, ali i taj zvižduk smo dočekali. </p>
<!-- /wp:paragraph -->

<!-- wp:paragraph -->
<p><strong>Dinamo je u osmini finala Europske lige!</strong></p>
<!-- /wp:paragraph -->

<!-- wp:paragraph -->
<p>E sad ćemo mi pričati svojim klincima o tom Dinamu koji je napravio ovaj moćan rezultat kako god odigrao tu osminu. Dosta je bilo slušanja o starim generacijama, Maksimirom sada trči da se poslužim riječnikom Zvjezdanih staza "The Next Generation".</p>
<!-- /wp:paragraph -->

<!-- wp:paragraph -->
<p>Nadajmo se da ih razni skauti neće tako brzo preoteti Dinamu i da će ovi dečki još koju sezonu izdržati u plavom dresu i priuštiti nam ovakva veselja.</p>
<!-- /wp:paragraph -->

<!-- wp:paragraph -->
<p>Obišli su dečki sve tribine sa svojim navijačima, pozdravili ih, zahvalili se, a ja eto trčim za njima i radim si fotke koje ću ponosno izvlačiti iz arhive jednog dana. </p>
<!-- /wp:paragraph -->

<!-- wp:paragraph -->
<p>Nakon počasnog kruga i nafotkavanja, na Ademijev prijedlog krenuli su napraviti spačku Bjelici koji je u tom trenutku davao intervju. Zaletili su se sa vodom, upali u improvizirani studio i okupali sve prisutne. Iako vani nije bila vrućina vjerujem da se u toj euforiji nitko nije ljutio.</p>
<!-- /wp:paragraph -->

<!-- wp:paragraph -->
<p>Daljnji Dinamov put se saznao danas u 13h kad je izvučena <strong>Benfica</strong> kao sljedeći protivnik od kojeg trebamo istrgnuti jedan bod toliko važan za rast koeficijenta i nastup još jednog hrvatskog kluba u Europi te preskakanje kvalifikacijskih utakmica za Ligu prvaka.</p>
<!-- /wp:paragraph -->

<p>[gallery ids="30044,30045,30046,30047,30048,30049,30050,30051,30052,30053,30054,30055,30056,30057,30058,30059,30060,30061,30062,30063,30064,30065,30066,30067,30068,30069,30070,30071,30072,30073,30074,30075,30076,30077,30078,30079,30080,30081,30082,30083,30084,30085,30086,30087,30088,30089,30090,30091,30092,30093,30094,30095,30096,30097,30098,30099,30100,30101,30102"]</p>