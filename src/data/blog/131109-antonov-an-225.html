Ovih dana su po novinama vladale dvije vijesti. Referendum i slijetanje najvećeg aviona na svijetu, ukrajinskog Antonova AN-225 u zagrebačku zračnu luku.

Ovdje ćemo se pozabaviti Antonovom, odnosno fotografijama ove grdosije.

Svi znate sve, Končar je napravio transformator za Filipine, rok isporuke je hitan i zato je korišten ovaj izuzetno skup način transporta umjesto onog uobičajenog, vlakom ili brodom.

Vjerujem da ste pročitali i sve karakteristike AN-225, ali su meni toliko zapanjujući da ću neke navesti i ovdje:

[accordion title='Antonov AN-225']
<ul>
 	<li>Godina proizvodnje: 1988.</li>
 	<li>Broj primjeraka: 1</li>
 	<li>Dužina: 84m</li>
 	<li>Raspon krila: 88,4m</li>
 	<li>Visina: 18,1m</li>
 	<li>Broj motora: 6 ZMKB Progress D-18 turbofan</li>
 	<li>Maksimalna masa uzlijetanja: 640 tona</li>
 	<li>Dizajniran je za potrebe sovjetskog svemirskog programa (prenošenje svemirskog broda Buran), a sada se koristi kao "obični" transportni  avion.</li>
</ul>


&nbsp;

Za doček i fotkanje Mrije (kako su ga Ukrajinci nazvali) vladao je veliki interes pa nam je Zračna luka Zagreb to i omogućila. Koliko sam upućen inicijativa je krenula od naših plane spottera da bi se na kraju prijavilo oko 200 ljudi. Puno više ih je bilo sa svih strana aerodroma. Oni koji su se do određenog roka prijavili Zračnoj luci mogli su i organiziranim autobusnim prijevozom (besplatno) napraviti turu oko samog Antonova.

AN-225 je sletio jučer oko 17:40, što znači da je uranio oko pola sata, danas cijeli dan traje utovar, a sutra polijeće oko 6 sati.

Kako mi je propao plan da slijetanje dočekam na tornju pridružio sam se grupi na terasi Plesa koja je otvorena posebno za Antonova ovaj vikend. Ukrajinski san je sletio iz smjera 23 i odmah se sparkirao pred Cargo zonu tako da ga se s terase praktički nije ni vidjelo, pogotovo jer je u to doba već bio mrkli mrak.

Popravni ispit je bio danas u 9 sati kada je krenula prva tura vožnje sa busom. Busevi nisu oni standardni aerodromski nego su za ovu priliku došli turistički ZET-ovi busevi s otvorenim krovom pa je fotkanje teklo neometano. Busevi su stali na više mjesta oko cijelog aviona pa se sve moglo u miru razgledati i pofotkati.

Interes je bio toliko velik da je policija i ZLZ preporučila da se ne dolazi osobnim autom na aerodrom nego da se koristi javni prijevoz kako bi se izbjegli čepovi i kako putnici ne bi kasnili na avione. Upravo gledam portal Jutarnjeg gdje piše da je Antonova došlo pogledati oko 10.000 ljudi.

Hvala Zračnoj luci Zagreb što nam je omogućila ovaj poseban događaj.

[gallery ids="10817,10818,10819,10820,10821,10822,10823,10824,10825,10826,10827,10828,10829,10830,10831,10832,10833,10834,10835,10836,10837,10838,10839,10840,10841,10842,10843,10844,10845,10846,10847,10848,10849,10850,10851,10852,10853,10854,10855,10856,10857,10858,10859,10860,10861,10862,10868"]