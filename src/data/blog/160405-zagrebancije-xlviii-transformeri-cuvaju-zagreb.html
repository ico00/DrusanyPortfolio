Načuo sam nešto o <strong>transformerima</strong> u Zagrebu. Vidio sam poslije i neke fotke pa se zainteresirao.

Ove transformere zavario je od starih auto dijelova <strong>Danilo Baletić</strong>, dečko iz Crne Gore koji studira na Fakultetu vizualnih umjetnosti u Podgorici. Roboti stvarno izgledaju odlično pogotovo kad se uzme u obzir kako i od čega su rađeni.

Instalacije, njih sedam komada su postavljene na parkiralištu <strong>Trga Franje Tuđmana</strong> i ograđene onim glupim rešetkastim ogradama koje su postavljene preblizu samih robota te umanjuju vizualni doživljaj. Prostora je dovoljno da se to malo sretnije ogradi, ali eto. Razgledavanje je besplatno tako da se svi prolaznici zaustave i bace pogled, pogotovo oni s klincima.

Negdje sam pročitao da je grad Zagreb prvo odbio ovu izložbu (?!) pa su se sad ipak smilovali.

Još jedna nejasnoća je apsolutno nikakva tabla, letak, čovjek, bilo što sa informacijama o izložbi. Dođeš tamo pa guglaš da znaš tko je tamo iskipao par tona željeza.

&nbsp;

Htio sam otići u sumrak, uzeti stativ, napraviti lijepe noćne fotke kad su upaljena svjetla po robotima, ali naravno da sam završio tamo u podne po najgorem suncu.

&nbsp;

Šteta što Danilov trud i odličan proizvod nisu dobili malo bolju promociju i više truda oko postava njegovih transformera.

&nbsp;

[gallery link="file" columns="4" ids="21172,21173,21174,21175,21176,21177,21178,21179,21180,21181,21182,21183,21184,21185,21186,21187,21188,21189,21190,21191,21192,21193,21194,21195"]