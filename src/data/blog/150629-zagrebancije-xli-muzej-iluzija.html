Novi frajer je u gradu. <strong><a href="http://muzejiluzija.com/" target="_blank">Muzej iluzija</a></strong> otvorio je vrata prošli tjedan u <strong>Ilici 72</strong> i postao top vijest po svim portalima, pojavio se na dnevniku, a i facebook wall mi je pun checkiranja i fotki iz ove nove gradske atrakcije. Rekao bih da je PR dobro odrađen.

&nbsp;

Vijest o otvaranju ove vrste muzeja me jako razveselila jer sam se odmah sjetio dobre prošlogodišnje zabave u edinburškom <a href="http://foto.drusany.com/2014/09/05/edinburgh-ulica-iii/" target="_blank">Camera Obscura </a>muzeju iz kojeg su nas na kraju metlom tjerali van.

&nbsp;

Ovakvi muzeji su tu s ciljem da vam izmore mozak, da logično pretvore u nelogično, da vas prevare, zbune, da vam zaljuljaju tlo pod nogama i nasmiju.

Zagrebački Muzej iluzija to radi sa preko 70 eksponata koji su raspoređeni u nekoliko soba u prizemlju i na katu. Nije to ogroman prostor, nisu to najluđe atrakcije koje postoje, većina se svodi na <strong>optičke iluzije</strong> i <strong>holograme</strong>. Većinu optičkih iluzija ste mogli vidjeti u revijama poput Kviskoteke i sličnih. Govorim o 3D slikama, ili forama tipa gledaj u točku dok ti se ne zavrti ili gledaj šarene fleke pa će se sve počet micat.

&nbsp;

Svaki eksponat ima dvojezično objašnjenje i upute tako da nećete ko tele stajati pred tim zbunjujućim stvarima.

&nbsp;

Najveće fore su tzv. <strong>Anti-gravity</strong> soba koja me dobro zaljuljala i unezvjerila, pa <strong>Soba ogledala</strong> idealna za selfi manijake jer se vidite gdje god se okrenete i <strong>Ames soba</strong> koja je zanimljiva ako ste u paru ili triju jer u biti onaj treći koji izvana gleda u sobu kako su njegovi prijatelji smanjeni odnosno povećani se najviše zabavlja iako i ovi unutra mogu vidjeti svoje nove dimenzije na televizoru u sobi.

&nbsp;

Međutim naš boravak unutra nije trajao duže od pola sata, a nije da smo jurili i još smo zbog ugodne popunjenosti čekali na ulazak i razgledavanje nekih stvari. Ako idem uspoređivati sa Camera Obscurom ovo je osjetno manji muzej sa puno manje interaktivnih stvari, ali vjerujem da će klinci koji nisu vidjeli slične stvari biti oduševljeni i da će se dobro zabaviti što uz optičke iluzije, a što uz slagalice / mozgalice koje su im na raspolaganju.

Ono što je još ubrzalo moj odlazak je vrućina i zagušljivost u muzeju. Ne znam da li klima nije radila ili je nema, ali nije baš ugodno na onoj sparini koja izaziva vrtoglavicu i sama od sebe još dodatno gledati u sve te optičke iluzije u sobama bez zraka koje su ispunjene i poznatim tramvajskim miomirisima.

&nbsp;

Jedno od prvih pitanja je naravno koliko košta ova zabava. Ovako stvari stoje. Cijena jedne karte za odrasle je <strong>40 kn</strong>, za klince od 5 do 15 godina je 25 kn, a za obitelji 100 kn. Možda se to nekima čini puno, ali recimo nakon Muzeja sam sa ženom otišao na kavu/sok. 2 dl cijeđenog soka od grejpa sam platio 20kn dok je malo cedevitinog praha procijenjeno na 15 kn. Tako da možda 40 kn za muzej i nije puno. Kad sam već uspoređivao Muzej iluzija sa Camerom Obscurom onda bi bilo fer reći da je ulaz u edinburšku atrakciju 14 funti iliti 140 kn po glavi.

Dok je cijena karte po meni OK, oni <strong>suveniri</strong> na ulazu/izlazu se definitivno precijenjeni. Od nekih 80 kn za manje drvene slagalice do 300 kn za nekakve..ne znam kaj je to..jastuci, torbe. Vjerujem da domaći ljudi baš neće pokupovat suvenire, ali strani turisti bi mogli i tamo zdrobiti koju kunu.

&nbsp;

Sve u svemu jako lijep novitet u gradu i ako niste bili u nečemu sličnom svakako odite pogledati. Muzej je otvoren svaki dan <strong>od 9 do 22 h</strong> pa probajte pogoditi neko vrijeme kad mislite da neće biti gužva kako bi mogli više uživati. Ako ste pak bili u sličnim muzejima onda malo smanjite očekivanja i opet će biti OK.

&nbsp;

Dodatan plus je to što nisam vidio da se don Milan naslikavao pri otvorenju odnosno ako sam dobro shvatio ovo je privatan projekt trojice mladih ljudi koji su uspjeli napraviti nešto pozitivno. Svi oni koji su išta probali napraviti u gradu bez raznih zaleđa i muljaža znaju da je ovo veliki uspjeh.

&nbsp;

[gallery link="file" columns="4" ids="18460,18461,18462,18463,18464,18465,18466,18467,18468,18469,18470,18471,18472,18473,18474,18475,18476,18477,18478,18479,18480,18481,18482,18483,18484,18485,18486,18487,18488"]