Gaudija nikad dosta. I ova palača je nastala u suradnji Guell-Gaudi i ona je također pod zaštitom UNESCO-a.

&nbsp;

<strong>Palau Guell</strong> nam je bila smještena 2 minute od apartmana pa je bilo šteta propustiti razgledavanje. Upad je<strong> 12€</strong>, gužve nije bilo. Uz kartu dobijete i audio vodič, ne morate ga nadoplatiti. Ovdje vaše razgledavanje kreće iz prizemlja. Kako je u La Pedreri zamišljena garaža za aute, tako je ovdje napravljena konjušnica u podrumu.  Unutrašnjost mi je puno zanimljivija i bogatija. Pohvalno je da jedna teta stalno hoda okolo i čisti staklene površine tako da nigdje nema onih masnih naslaga koje bezobrazni turisti naprave. Kada ste u prizemlju potrudite se dignuti glavu i uživati u pogledu na fascinantni strop. Možda vas vrat zašteka, ali isplatit će se.

&nbsp;

U potkrovlju ćete naći touch screenove pomoću kojih ćete dobiti sve dodatne informacije vezane za palaču.

&nbsp;

Kada dođete do krova opet ćete prepoznati Gaudijev stil ukrašavanja dimnjaka i ventilacija. Na ovoj kući oni izgledaju kao da ste u svijetu slatkiša…ili da ste na tripu. Sve je puno boja, oblika, zavijutaka, uglavnom daleko od klasičnih dosadnih krovova. I još kad vas posluži vrijeme koje smo mi imali,doživljaj je još bolji.

&nbsp;

Imajte na umu da je Palau Guell <strong>zatvorena nedjeljom</strong>.

&nbsp;

[gallery columns="4" link="file" ids="9459,9460,9461,9462,9463,9464,9465,9466,9467,9468,9469,9470,9471,9472,9473,9474,9475,9476,9477,9478,9479,9480,9481,9482,9483,9484,9485,9486,9487,9488,9489,9491,9492,9493,9494,9495,9496,9498,9499,9500,9501,9502,9503,9504,9505,9506,9507,9508,9509"]