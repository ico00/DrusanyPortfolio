Iako uvijek hvalim zagrebački ZOO, Artis ZOO u Amsterdamu je ipak za par klasa bolji. Iako naš ZOO ima poseban štih zbog maksimirske šume, Artis je toliko ogroman i uređen, pa mu se mora skinuti kapa. Ali zato je i karta kod nas 20 kn, a za Artis je 18 eura.

U sklopu vrta se može naći i geološki i zoološki muzej sa raznim kosturima fosilima i sl., planetarij, akvariji, posebne prostorije sa insektima, leptirima među kojima se slobodno krećete u posebno prilagođenim prostorijama sa odgovarajućom klimom i biljkama.

U dijelu sa insektima se klinci zavlače ispod terarija ili kako se to već zove pa guraju glavu u neku kupolu koja je dio tog terarija, pa im ti skakavci i ostala gamad skače po glavi. Ima tu naravno i dio sa gmazovima.

Tuljane možete gledati iznad i ispod površine.

Artis je jedan od rijetkih ZOO vrtova koji je dobio i mladunče gorile.

Tu su također i mladunče slona koje se nažalost izležavalo pa ga nisam najbolje vidio, ali sam zato dobio drugu ekskluzivu :-)

Lavovi nisu u klasičnom kavezu nego u prostoru koji posjetitelje odvaja jedino kanalom i malim zidićem. Kao kod nas vukovi. Ali iako vjerujem da je to sigurno, ipak sam se osjećao malo nelagodno.

Akvarij je stvarno prekrasan.

Iako ima stvarno nakaradnih riba...

Naravno, najviše smijeha je uvijek uz majmune.

Uglavnom, mi smo unutra bili oko 6 sati i nismo sve obišli :-)

&nbsp;

[gallery link="file" ids="4695,4696,4697,4698,4699,4700,4701,4702,4703,4704,4705,4706,4707,4708,4709,4710,4711,4712" orderby="post_date"]