Godinama se spremam na Plitvice pod snijegom, ali nikako da se zvijezde poklope. I sada kada se sve činilo idealno, snijeg, vikend se bliži, prestanak padalina pred put, sve se zakompliciralo. Snijega je napadalo skoro metar pa je taj vikend park bio zatvoren za posjetitelje, a ceste također nisu bile za nekakav put ako baš ne moraš iz kuće.

Kao alternativa se ovaj vikend nametnuo nešto bliži <strong>Trakošćan</strong>, ali osim okolnog dubokog snijega nije bilo ostalih zanimljivih foto detalja poput plavog neba, sunca, magle, oblaka, nečega oko jezera...dakle sve je bilo bijelo, ravno, dosadno.

Sva sreća da je kolega imao nove <strong>Godox V860II</strong> bliceve pa smo se na čuđenje prolaznika glupirali sa snijegom i blicanjem, a ove isprane fotke dvorca i okoline sam malo jače provuko kroz Photoshop da nije baš sve tak čisto.

Nisam pobornik kineske robe, ali moram priznat da mi se ovi Godoxi na prvu loptu čine više nego zanimljivi. Lako podesivi, jeftini, relativno dobre izrade i za razliku od YongNua koje sam imao priliku testirati rade i u live modeu što dosta pomaže.

E da, putem sam naučio i neke nove matematičke fore poput 52km = 48 kn dok 44+8km = 32 kn.

[gallery ids="27489,27490,27491,27492,27493,27494,27495,27496,27497,27498,27499,27500,27501,27502,27503,27504,27505,27506,27507,27508,27509,27510,27511,27512"]

&nbsp;