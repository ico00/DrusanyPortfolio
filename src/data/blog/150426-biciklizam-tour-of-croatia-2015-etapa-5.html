Neki dan sam se čudio na fejsbuku kako sam navečer šaltao programe i nabasao na neke brutalne snimke biciklističke utrke. Ubrzo sam skužio da se to vozi po Hrvatskoj i da je to snimka od tog dana. Vidio sam i da je produkcija bolesno dobra te da utrku prenosi <strong>Eurosport</strong>, a utrka se zove <strong><a href="http://www.tourofcroatia.com" target="_blank" rel="noopener">Tour of Croatia</a> </strong>i klasificirana je u prvu kategoriju koja je odmah iza Tour de France i Giro di Italia.

Svih pet etapa, u pet dana (<strong>22.-26.4.</strong>) u zbroju iznose otpedaliranih <strong>900 km</strong>.

&nbsp;

Čudio sam se jer pojma nisam imao da se nešto ovakvo dešava na našim cestama što je dosta čudno jer pratim  sportska događanja ili mi se jednostavno serviraju preko fejsbuka, portala i sl. I sad me ovako nešto preskoči.

Danima se pisalo o Kedžinoj operaciji čeljusti, o pratnji Brune Kovačevića i o ostalim nebitnim stvarima, a o ovom nisam čuo ni riječi. Po gradu lako možete vidjeti jumbo plakate sa Hoykinom desetom Fotosofiom, sa zabrinjavajućim porukama o švercanom duhanu, ali nisam vidio ni jedan gdje se najavljuje Tour of Croatia.

&nbsp;

Nešto sam načuo da se nije do kraja znalo da li će se utrka održati pa je navodno i dosta ekipa odustalo zbog tog razloga te bi to bio jedini normalan razlog za ovakav propust marketinga.

&nbsp;

Danas sam ipak uspio doći na zadnju <strong>5. etapu</strong> koja se vozila od Svetog Martina do Markovog trga u Zagrebu. Bicikliste sam čekao u zasjedi na prolasku pored <strong>HNK</strong>. u glavi sam si već izvrtio kak bum ih sve pofotkal, s kolko objektiva, kakve paninge i sl. ali kad sam vidio vodeće u utrci kako jure prema meni brzo sam skužio da ništa od toga i da ću biti sretan sa par izvučenih fotki. Tako je i bilo. nemam iskustva s biciklizmom pa sam samo zujao i mrdao aparatom sim tam ne znajući ni sam na kaj da se fokusiram. A prolaz traje svega minutu uključujući i one zadnje vozače.

&nbsp;

Sva sreća da su radili dva kruga u gradu pa sam stigao promijeniti lokaciju i uhvatiti ih i na <strong>Gundulićevoj</strong>, a onda trk na <strong>Markov trg</strong> na cilj i dodjelu nagrada.

&nbsp;

Skupilo se ljudi i tamo, ali nije baš bilo do vrha puno, a trebalo je. Utrku je razvalio favorizirani Poljak <strong>Maciej Paterski</strong> iz tima <strong>CCC</strong> i uzeo sve nagrade koje su se nudile.

&nbsp;

Nakon utrke sam malo bacio oko na cijelu mašineriju koja prati timove i stvarno sam ostao fasciniran, pogotovo sa CCC ekipom. Jedan pogled u njihov kamion je dovoljan da shvatite da misle ozbiljno.

&nbsp;

Iskreno se nadam da će sljedeća utrka biti najavljena kako i zaslužuje, da će se povećati i broj publike te da će cijela priča biti još ljepša u konačnici.

&nbsp;

[gallery link="file" columns="4" ids="18008,18009,18010,18011,18012,18013,18014,18015,18016,18017,18018,18019,18020,18021,18022,18023,18024,18025,18026,18027,18028,18029,18030,18031,18032,18033,18034,18035,18036,18037,18038,18039,18040,18041,18042,18043,18044,18045,18046,18047,18048"]

&nbsp;