Na Budimski dvorac (koji je BTW dao sagraditi Zagrepčanima dobro poznati Bela IV) se nastavlja prekrasna terasa nazvana Ribarska utvrda ili bastion (Halászbástya) s koje se također pruža pogled na Peštu i Dunav, na Parlament i Lančani most. Tornjevi, lukovi, terasa, pogled..stvarno fascinantno.

&nbsp;

Odmah do nje se nalazi crkva Sv. Matijaša (Mátyás Templom), također jako lijepo zdanje. Crkva je tijekom povijesti bila pretvorena i u džamiju, ali je nakon s odlaskom Turaka vraćena u svoju prvobitnu funkciju.

&nbsp;

Na trgiću ispred crkve se stalno nešto dešava. Ili pleh glazba ili lutkarske predstave ili pak paradiraju konjanici u starim nošnjama (nešto slično našoj kravat pukovniji u centru), ugalvnom nije nikad nije dosadno.

&nbsp;

Kada ste već na tom dijelu grada obavezno se prošećite i starim dijelom grada koji je jako sličan našem Gornjem gradu, ali naravno većih gabarita.

&nbsp;

Nakon šetnje preporučam odmor u Piknik Pavilonu, zgodno uređenom restorančiću / kafiću s pogledom na crkvu okružen drvećem pa je prava idila sjesti tamo po sunčanom danu i probati neki od njihovih specijaliteta poput gulaša u štruci kruha ili nešt slično.

&nbsp;

[gallery columns="4" link="file" ids="10256,10257,10258,10259,10260,10261,10262,10263,10264,10265,10266,10267,10268,10269,10270,10271,10272,10273,10274,10275,10276,10277,10278,10279,10280,10281,10282,10283,10284,10285,10286,10287,10288,10289,10290,10291,10292,10293,10294,10295,10296,10297,10298,10299,10300,10301,10302,10303,10304,10305,10306"]