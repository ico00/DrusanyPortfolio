<!-- wp:paragraph -->
<p>Kad pomisliš na neki dječji zabavni park prvo ti na pamet padne Disneyland, onda možda Gardaland, ali i Nizozemska krije jedan biser koji se zove <a href="https://www.efteling.com/en" target="_blank" rel="noreferrer noopener">Efteling</a>.</p>
<!-- /wp:paragraph -->

<!-- wp:paragraph -->
<p><strong>100 km udaljen od Amsterdama</strong> Efteling je jedno veliko čudo, skoro duplo veće od kalifornijskog Disneylanda. To je također i jedan od najstarijih zabavnih parkova na svijetu kroz koji godišnje prođe više od 5 milijona posjetitelja, a 2020. je nadmašio i Disneyland Park u Parizu po broju posjetitelja. Ako ste u Amsterdamu i imate klinca onda se isplati voziti autom sat vremena i uživati cijeli dan.</p>
<!-- /wp:paragraph -->

<!-- wp:paragraph -->
<p>Karte su naravno podosta skupe tako da smo nas troje upad s parkingom platili ravno <strong>150 €</strong>. Skupo, jako skupo, ali nije nam žao. A ako ste baš u parama možete rentati i smještaj u parku pa tamo provesti i više od jednog dana jer definitivno ćete imat kaj za radit.&nbsp;</p>
<!-- /wp:paragraph -->

<!-- wp:paragraph -->
<p>Po dolasku u park vas dočekuje ekipa koja vas preusmjeri na ogromni parking i avantura može početi.</p>
<!-- /wp:paragraph -->

<!-- wp:paragraph -->
<p>Dobro je napraviti neki plan svega kaj vas zanima i instalirati <strong>Efteling aplikaciju</strong> koja će vam pomoći oko orjentacije, u kojoj možete vidjeti koliki su redovi za koju atrakciju, pokazati WC-e i restorane i ostale korisne stvari.&nbsp;</p>
<!-- /wp:paragraph -->

<!-- wp:paragraph -->
<p>Nama je prioritet bio<strong> Fairytale forest</strong>, veliki šumski dio koji nas vodi kroz hrpu bajki pa smo tako našli dvorac uspavane ljepotice, Pinokija, Crvenkapicu, Ivicu i Maricu, divove, zmajeve, sirenu, drva koja govore, trolove i još svašta. Po šumi se cijelo vrijeme čuje lagana bajkovita muzika koja dopire iz malih gljiva zvučnika i još više podiže atmosferu.</p>
<!-- /wp:paragraph -->

<!-- wp:paragraph -->
<p>Ali tu su i kazališta, predstave na otvorenom, večernji show, dio s lunapark pizdarijama od kojih je najpoznatiji Baron rollercoaster, dio s malim lunaparkom, igrališta, monorailovi, souvenir shopovi, restoran ma sve kaj vam treba za cijelodnevni ili višednevni boravak u ovom čudu.</p>
<!-- /wp:paragraph -->

<!-- wp:paragraph -->
<p>Sad kad ovak nabrajam vidim da nismo ni blizu bili da sve obiđemo.</p>
<!-- /wp:paragraph -->

<!-- wp:paragraph -->
<p>A sad riječ dvije o vožnji...</p>
<!-- /wp:paragraph -->

<!-- wp:heading -->
<h2>Prometovanje</h2>
<!-- /wp:heading -->

<!-- wp:paragraph -->
<p>Osim javnog prijevoza iskusili smo i draži vožnje autom no samo po otvorenoj cesti. Vožnja po gradu iziskuje živce na tregere, koncentraciju na 200%, okretanje glave ko sova jer bicikli mogu doći sa svih strana i oni neće stati, pa su tu još neke drugačije oznake na cesti, prelazi koji nama baš i ne izgledaju kao prelazi uglavnom nešto užasno naporno i opasno.&nbsp;</p>
<!-- /wp:paragraph -->

<!-- wp:paragraph -->
<p>No kako smo bili blizu izlaska na autoput tako smo mogli izbjeći gradsku vrevu i opasnosti koje pruža, a na autoputu milina. Preko dana (6-19h) ograničenje 100 km/h, na rijetkim i kratkim dionicama je bilo 120. I nema labavo…svi voze 100 km/h u kilometar. Naravno ne zato jer su kulturni europejci nego zbog batine, odnosno kazne. Sve se mjeri i kazne stižu bez greške. Postoje neke zone gdje počinje i završava mjerenje prosječne brzine tako da nećete fasovat ako se 3 sekunde vozite 110, ali nećete se ni izvući ako jurite. Točno vidite kad neko projuri pored vas da je stranac i da će uskoro naučit zašto on baš nije bio najpametniji na cesti.&nbsp;</p>
<!-- /wp:paragraph -->

<!-- wp:paragraph -->
<p>Bolesno je gledati 5 traka od kojih su pune eventualno 3 jer nema smisla biti u lijevim trakama kad svi voze 100 pa nema preticanja. I moram priznat kako mi se to jako sviđa. Vozi se puno smirenije, puno je više vremena za reakciju, svi su opušteniji i pretpostavljam da je i manje nesreća na cesti u tim uvjetima.</p>
<!-- /wp:paragraph -->

<!-- wp:paragraph -->
<p>Ceste su glatke, bez rupa i 50 nijansi sive pa lagana vožnja po ravnom može postat monotona, ali čemu žurba. Safety first :) Iza 19h pa do 6h se može 120 km/h pa onda ljudi naravno krenu i preko toga i već se osjeti ona histerija kad svi krenu u jurnjavu.</p>
<!-- /wp:paragraph -->

<!-- wp:paragraph -->
<p>Ta ograničenja su postavljana zbog…pa naravno zelenih. Zagađanje je glavni problem pa usporavanjem auti žele smanjiti emisiju NO odnosno NO2 iliti dušikovog dioksida ili kako sve skupa zovu NOx, tu je i još hrpa studija o smanjenju buke, efikasnosti auta, sigurnosti, količini auta na cesti…ali ograničenje je uvedeno kako bi se mogli završiti započeti projekti izgradnje stambenih zgrada koji su zaustavljeni jer jelte iskapanje i ostali poslovi također zagađuju pa se moralo smanjiti gdje se može kako bi se radovi nastavili.</p>
<!-- /wp:paragraph -->

<!-- wp:paragraph -->
<p>Suludo je da po noći odnosno iza 19h možete voziti 120 km/h što je i opasnije, a i teorija smanjenja buke pada u vodu jer bi valjda manje bučno trebalo biti po noći kad bi ljudi i spavali.&nbsp;</p>
<!-- /wp:paragraph -->

<!-- wp:paragraph -->
<p>Kad se navozate onda bi se negdje i parkirali, a to je dosta interesantno i skupo prije svega. Postoje plave zone koje su besplatne, ali su rijetke i u njima se možete zadržati samo sat i pol. A kako službe znaju da ste tamo samo sat i pol. Pa jednostavno, kupite neku primitivnu napravu sa brojčanikom odnosno satom i onda taj sat podesite na vrijeme parkiranja. Onda gospon pogleda i zna jel vam piše kaznu ili ne. Ako ste duže parkirani onda dođete za sat i pol i ponovno okrenete brojčanik. Nije to baš legalno ali se tako radi.</p>
<!-- /wp:paragraph -->

<!-- wp:paragraph -->
<p>Možete parkirati i na ulici u naplatnoj zoni. Strogi centar cepa 7,5€ po satu, a mjesečna za centar se može poposeti i do 1.846€. Stanari valjda imaju neku povlaštenu tarifu za svoju i susjedne ulice.</p>
<!-- /wp:paragraph -->

<!-- wp:paragraph -->
<p>Najjeftinije ćete proći sa 2,5€ po satu odnosno 388€ za mjesec dana te zone.&nbsp;</p>
<!-- /wp:paragraph -->

<!-- wp:paragraph -->
<p>Zanimljivo je da uz nove zgrade nisu nužno prodana i parking mjesta pa tako u svojoj zgradi možete iznajmiti garažno mjesto za 200€ mjesečno (zgrada u kojoj smo mi bili).</p>
<!-- /wp:paragraph -->

<!-- wp:paragraph -->
<p>Parking ćete platiti i u shopping centru, barem u Amstelveenu u kojem smo mi bilii to po ludim računicama</p>
<!-- /wp:paragraph -->

<!-- wp:paragraph -->
<p>Eto tolko o vožnji i parkiranju :)</p>
<!-- /wp:paragraph -->

<!-- wp:skaut-google-drive-gallery/gallery {"path":["Putovanja","220802-Nizozemska_2022","220809-Efteling"]} /-->