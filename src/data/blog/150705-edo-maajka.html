Nisam ljubitelj ni poznavatelj hip-hopa niti je <strong>Edo Maajka</strong> "<em>my cup of tea</em>", ali uvijek sam za odlazak na koncert, pogotovo kad su na otvorenom, a u klubovima je pakao.

Tako sam otišao na još jedan od koncerata u sklopu programa<strong> Ljeto u MSU</strong> jer kao što sam spomenuo dok sam fotkao <a href="http://foto.drusany.com/2015/06/14/majke/" target="_blank">Majke</a>, može se odraditi cijeli koncert u miru što je rijetkost. Dok sam na Majkama očekivao veće kašnjenje jer jelte...Bare, tako nisam očekivao nešto preveliko kašnjenje ovog bosanskog repera koji je u konačnici <strong>kasnio 75 minuta</strong>.

&nbsp;

Nisam sad neki profi koncertni fotograf, ali fotkao sam ih dovoljno i bio na puno više, ali ovakvo nešto ne pamtim. Ma tko si ti Edine da toliko kasniš i onda ladno ušetaš na pozornicu kao najveća zvijezda i praviš se kao da se ništa nije dogodilo? Barem budi čovjek pa reci "sorry na kašnjenju". Napominjem da nije svirao uz simfonijski orkestar nego uz <strong>DJ-a</strong> i kolegu <strong>Frenkija</strong> pa nije bilo štelanje hrpe instrumenata i ostale procedure.

Toliko me naživciralo to kašnjenje da smo kolega i ja već imali ruksak u ruci i krenuli prema izlazu kad se ukazao On kao svjetlo na kraju tunela. Kad sam već protratio toliko vrijeme na čekanje ipak sam odustao od odlaska i pofotkao par stvari.

&nbsp;

Ovaj koncept samo sa DJ-om mi je bio podosta naporan i još jednom je pokazao koliko znači dobar bend čak i za hip-hop. Npr. stvar <strong>Trpaj</strong> je s bendom prava rokačina dok je ovo bilo kljucanje mozga. No to je samo moje mišljenje, čini se da ga publika nije dijelila i da se dobro zabavljala.

Kad smo kod trpanja u maricu Edo je dosta bio koncentriran na hapšenje braće Mamić i to dobro iskoristio za dobivanje ovacija publike. Nismo im dugo htjeli smetat pa smo snimili par pjesama i otišli dok sam ja još uvijek ponavljao 75 minuta...

&nbsp;

[gallery link="file" columns="4" ids="18604,18605,18606,18607,18608,18609,18610,18611,18612,18613,18614,18615,18616,18617,18618,18619,18620,18621,18623,18624,18625,18626,18627,18628,18629,18630,18631,18632,18634,18635,18636,18637,18638"]

&nbsp;