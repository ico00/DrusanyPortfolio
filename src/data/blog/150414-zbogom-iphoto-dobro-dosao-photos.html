<strong>Apple</strong> je neki dan pustio novi <strong>update 10.10.3</strong>. za Yosemite koji nam je između ostalog donio i pompozno najavljivano gašenje programa  <strong>iPhoto</strong> i prelazak na <strong>Photos</strong>.

&nbsp;

Za sada se još može pristupiti iPhotou što nije bio slučaj u trenutku kada su se odlučili ubiti tu aplikaciju na iOS-u.

&nbsp;

Nikada nisam bio ljubitelj iPhotoa, ali općenito nisam ljubitelj tih kataloških programa gdje je sve u jednom, gdje se kote thumbnailovi, razne veličine fileova, pa tako ne koristim niti popularni Lightroom, ne zato jer ne valja nego jer me živcira. Ali iPhoto je namijenjen za obične kućne korisnike iliti <em>domestica vulgaris</em> fotografe i za tu svrhu je bio odličan. Osobno sam ga koristio za backup fotki sa iPhonea i prebacivanje fotki na iPad.

&nbsp;

Novopečeni Photos je njegov stariji brat, program prilagođen <strong>iOS</strong> <strong>konceptu</strong>, program koji je pokopao i iPhoto i Aperture, program koji bi trebao sadržavati sve što i prethodnik i još puno više.

<img class="aligncenter size-full wp-image-17895" src="/uploads/wordpress/2015/04/welcome.jpg" alt="" width="642" height="318" />

Nakon updatea vam kroz glavu prostruji da li su moje fotke iz iPhotoa nestale. Ali nema mjesta strahu jer nakon što prvi put pokrenete Photos, proces importanja će biti jednostavan. Program će na početku prepoznati vaš <strong>iPhoto Library</strong> te vam ponuditi opciju Importa.

&nbsp;

Pitat će vas i želite li sve te fotke prebaciti na <strong>iCloud</strong>, a u slučaju da količina vaših fotki premašuje besplatnih 5GB ponudit će i dodatne gigabajte uz nadoplatu s tzv. popularnim cijenama.

<img class="aligncenter wp-image-17889 size-full" src="/uploads/wordpress/2015/04/icloud.jpg" alt="" width="642" height="782" />

&nbsp;

Vizualno smo dakle na iOS/Yosemite spiki. Tu su oni iritantni Moments, Collections, Years pa presitni beskorisni thumbovi pogotovo kad dođete do Years. Mrzim to na iPhoneu, pa mrzim i ovdje.

<img class="aligncenter wp-image-17893 size-full" src="/uploads/wordpress/2015/04/Photos-Year-e1429030731308.jpg" alt="" width="642" height="494" />

Kad konačno krenete pregledavat fotke to šljaka OK. Ide brzo, na Retini ima mjesta ko u priči za sve dodatne alatne trake, thumbove i sl. No nije mi jasno zašto se prokleti <strong>Info panel</strong> sa meta podacima otvara u posebnom pop-up prozoru, a ne sa strane ekrana kao u iPhotu što je puno praktičnije.

&nbsp;

U pregledniku gore desno imate gumb <strong>Edit</strong> pa kad kliknete na njega Photos prelazi u tamniju varijantu i dodaje alate za obradu fotki. To su osnovni alati (Enhance, Rotate, Crop, Filters, Adjust, Retouch i Redeye) koji su namjenjeni za već spomenutog kućnog korisnika.

&nbsp;

I Photos nudi zgodnu opciju <strong>Faces</strong>, odnosno prepoznavanja i tagiranja lica baš kao i prethodnik.

<img class="aligncenter size-full wp-image-17898" src="/uploads/wordpress/2015/04/faces.jpg" alt="" width="642" height="370" />

&nbsp;

Također nudi i opciju <strong>Projects</strong>, odnosno kreiranje foto knjige, kalendara, razglednice i sl., ali kako kod nas nema pravog Apple Storea, na to možete zaboraviti jer se stvari dostavljaju samo u Store, a ne na vašu kućnu adresu.

&nbsp;

Kao i ostatak iOS priče, <strong>shareanje</strong> fotki je moguće sa jednim klikom na sve moguće strane. Hoćeš Airdrop, iMessage, email, iCloud, Facebook, Flickr...

&nbsp;

I za kraj da li smo dobili neku revolucionarnu foto aplikaciju za OS X? Ne, dobili smo iPhoto prilagođen iOS-u.

&nbsp;

&nbsp;