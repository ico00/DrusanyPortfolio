Padat će, neće padat. Tako je prošao jučerašnji dan i moje planiranje fotkanja IAAF World Challenge Zagreb 2018, poznatijeg kao <strong>68. Memorijal Borisa Hanžekovića</strong> odnosno još poznatijeg kao Hanžeka. Na kraju nije padala iako sam ovaj put bio spreman za prolom, ali nije bilo niti onog lijepog prošlogodišnjeg sunca na zalasku, bilo je relativno mračno već od starta. NTW i ona skupa Manfrotto kabanica isto dobije fleke baš kao i jeftina kineska.

Start odnosno otvorenje je počelo u 18:30 ali iz meni neshvatljivog razloga samo natjecanje je počelo iako još nije bilo otvoreno pa je tako muški disk već letio, a da nismo čuli hvalospjeve doživotnom gradonačelniku.

Jučer nije bilo drž nedaj oko markera za teren, naljepnica i ostalog, ali je i opet put do press centra bio popločen idiotarijama, odnosno igranjem zrende sa zaštitarima. Mi smo naravno bili između, a oni su se nabacivali. Ne tu ne možete, morate gore. Ne tu ne možete morate dole. I tako obiđeš sva tri moguća prolaza i zaključiš da se do press centra moraš teleportirat ili pobjeći zaštitarima.

Ove godine nije bilo koplja, skoka u vis, kugla se i dalje baca kod fontana (milo moje), a fotkanje diska je bilo skoro nemoguće. Mreža je bila tako postavljane da se sa strane nije moglo ništa uloviti čak i da smo smjeli tamo stajati kao svih ovih godina. Onda od muke dođeš do mreže pa naslanjaš objektiv ne bi li zamutio tu gustu zelenu nakupinu, ali onda čiča opet potjera jer ne smije se i opasno je pa kao možeš iza mreže s 2m udaljenosti…kao ulovit ćeš nešto. One fotke na internetima kaj vidite da su ispale OK su pofotkane „ilegalno“ iako bi bilo bolje da smo svi dostavili fotke fine mreže bez bacačica i bacača pa bi druge godine možda nekaj efikasnije osmislili.

Dosta sam se glupirao sa dugim ekspozicijama, gubio vrijeme pokušavajući nekako ufotkati Sandru, lovio plavi sat na skoku s motkom, natuko nešto fotaka, ali iako sam uložio u dobar aparat, treba još tolko love za dobar objektiv :(

Srušeno je nevjerojatnih 5 rekorda mitinga unatoč nepovoljnom vremenu, Sandra se vratila nakon „poraza“ u Bruxellesu, puno je jakih imena došlo tako da je to bio jedan dobar sportski dan.

[gallery ids="28734,28735,28736,28737,28738,28739,28740,28741,28742,28743,28744,28745,28746,28747,28748,28749,28750,28751,28752,28753,28754,28755,28756,28757,28758,28759,28760,28761,28762,28763,28764,28765,28766,28767,28768,28769,28770,28771,28772,28773,28774,28775,28776"]