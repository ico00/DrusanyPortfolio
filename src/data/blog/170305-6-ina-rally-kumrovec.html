<strong>6. INA Rally Kumrovec</strong> je i ove godine poslužio za otvaranje automobilističke sezone.  Lijepo vrijeme je izmamilo dosta ljudi oko staze, a na samoj stazi je vozilo <strong>59 posada</strong> od kojih je u konačnici 13 odustalo, a dvije nisu ni startale. Na žalost za moj ukus je previše "civilnih" auti bilo u igri pa je opet izostao onaj gušt prave jurnjave. Pogotovo jer smo zakasnili na prvi brzinac i prospustili onih desetak atraktivnih jurilica. Uz početnu poziciju uz sami start dojam je bio kao da sam čekao na semaforu da se upali zeleno i gledao aute kako prolaze Dubravom (razni Kadetti i Astre GSI, Fabie, Peugeoti 106..). Ali na žalost takvo je stanje u auto sportu već duže vrijeme i neda mi se ponavljat iste stvari svaki put.

Neću posebno komentirati niti to da auto izleti, crvena zastava je u akciji, a auti u krugu se ne zaustavljaju jer npr. kod starta nema sudaca da ih zaustave nego publika pokušava rukama pokazat da bi se trebali zaustaviti, ali naravno vozači ne mogu vjerovati baš svakom biku u publici pa jure dalje. A tamo gdje je redar stoji hrpa ljudi debelo ispred one linije koja bi trebala označiti "siguran teritorij". Nagura se hrpa klinaca s mobitelima uz cestu i fotka si malo, a ovaj stoji tam kao ukras.

Inače je sam rally dosta zanimljiv sa više odličnih lokacija za gledatelje, parkinga u blizini starta ima podosta pa ne morate sat vremena pješačiti, a tu je i Tiletovo selo u kojem možete ubiti vrijeme između brzinaca uz neku okrijepu.

Slovenci su odmah preko pa ih je tako bilo podosta što je za svaku pohvalu, samo se nadam da će poraditi na glazbenoj ponudi jer ovo nešto što zvuči kao dance iz devedesetih za djecu nižih razreda je malo naporno slušat uz oktanske sportove :)

Na kraju ću samo čestitati pobjedničkoj austrijskoj posadi <strong>Mayr-Melnhof/Welsersheimb</strong> u <strong>Fordu Fiesti R5</strong> iza kojih su dojurili Turk/Kacin i Šebalj/Golub.

[gallery link="file" columns="4" ids="23522,23523,23524,23525,23526,23527,23528,23529,23530,23531,23532,23533,23534,23535,23536,23537,23538,23539,23540,23541,23542,23543,23544,23545,23546,23547,23548,23549,23550,23551,23552,23553,23554,23555,23556,23557,23558,23559,23560,23561,23562,23563,23564,23565,23566,23567,23568,23569,23570,23571,23572,23573,23574,23575,23576,23577,23578,23579,23580,23581,23582,23583"]