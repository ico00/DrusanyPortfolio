Nakon 35 Zagrebancija o onom lijepom dijelu Zagreba na žalost došlo je vrijeme i za ovaj odvratni. Nije Zagreb kriv za to, krivi su izrodi koji u njemu žive. Jer kako drugačije nazvat biće koje svoje smeće natrpa u auto i istovari drugom biću pred kuću, nerijetko i pod okriljem noći. Kako shvatiti taj sklop u glavi kojem i kad se obratiš i upozoriš ga na to kaj radi čuješ obranu "pa i drugi su" ili "a di da bacim".

&nbsp;

Sve je počelo sa dobrom namjerom kada je Čistoća stavila par kontejnera za odvajanje otpada na križanju ulica Klin i Vinka Žganeca u Dubravi. No ako staviš kontejnere onda bi ih trebalo i ispraznit, u suprotnom se dešava ovo na fotkama ispod. Barem u Hrvatskoj, u glavnom gradu. Naime ljudi su počeli bacat stvari u te kontejnere i nakon što su se napunili počeli su odlagati oko njih. Nije dugo trebalo da se to sa strane proglasi i neslužbenim odlagalištem glomaznog otpada pa su tako oni izrodi s početka priče krenuli sa istovarom, iz dana u dan i tako već nekoliko tjedana. Ono što je na početku bila mala neugledna hrpa smeća oko kontejnera pretvorilo se u nekih 75 metara smeća širine jedne dobre trake za auto.

&nbsp;

Lokalci su bezuspješno to pokušali riješiti sa Čistoćom, policijom i ostalim službama. Nakon poziva i upita slijedi klasično loptanje. Nitko nije kriv, odnosno to ne spada u njihovu domenu. Čistoća isprazni samo kontejnere koje su postavili dok glomazni otpad stoji. Procedura za čišćenje glomaznog otpada je posebni pisani/usmeni zahtjev pa onda po tko zna kojem prioritetu dođu po smeće.

&nbsp;

No situacija sa smećem u gradu Zagrebu je već duže vrijeme komplicirana, pogotovo nakon hapšenja gradske kreme. Tada su reciklažna dvorišta privremeno zatvorila svoja vrata, no to je navodno kratko trajalo pa su ubrzo našli zamjenu za pritvorenog Benka i otpad se opet može odvoziti u njih, barem tako piše na <a href="http://www.vecernji.hr/zg-vijesti/reciklazna-dvorista-odbijaju-primiti-glomazni-otpad-968870" target="_blank">webu Večernjaka</a>. Ali zašto bi glupani vozili otpad u neko tamo dvorište kad ga mogu baciti na ulicu?!

&nbsp;

U međuvremenu je Čistoća na zahtjev građana maknula i one sporne kontejnere oko kojih se krenuo širiti ovaj divlji deponij, ali smeće je i dalje ostalo.

Napominjem da je ovo mirna, recimo to slijepa ulica na kojoj se često igraju i djeca dok su s druge strane vrtovi i potok gdje također često borave djeca i ljudi koji te vrtove obrađuju.  Ukoliko se ovo ubrzo ne sanira pitanje je vremena kad će se proširiti na sve strane i ne bi me čudilo ni da se počnu okupljati psi lutalice, štakori i ostale divote koje ne želite u blizini svoje djece i svojih kuća.

Nakon što je smeće blokiralo cijelu prometnu traku i poteglo se paralelno sa velikim brojem kuća zabrinuti roditelji su skupa sa svojom djecom napravili natpise "Zabranjeno odlaganje otpada", "Ovdje nije odvoz glomaznog otpada", "Ovdje se igraju djeca", kao i šaljive poput "Video nadzor". Također su trakom ogradili rubne dijelove deponija, ali bojim se da ni to neće dugo trajati.

&nbsp;

Čisto da vam predočim atmosferu koja tamo vlada. Dolazim danas u tu ulicu i ispred mene nasred ceste stoji krkan i iz karavana istovaruje otpad. Stanem do njega, spustim prozor i kažem "gospodine ne možete tu bacati otpad". Tenkre se okrene, pogleda me svojim ispraznim očima i kaže "Bandić pokrao lovu". Ono WTF?!? Reko ajde sad ja zovem policiju i sparkiram se pored njega i izlazim van da ga snimim. No već je sjeo u auto i bežanija na rikverc.

Krenuo je sa foto sessionom da bi uskoro pored mene prošao još jedan karavan, ovaj put Passat iz 91. Gledam ja njega, gleda on mene. Neki deda unutra sa cijelom kolekcijom bijele tehnike. Napravio on još jedan krug, vidio da imam aparat, pa zašaltao u drugu, ispustio pelikana iz auspuha i ode on. Reko ajde, dvojice sam se riješio. Ali to je sve bilo unutar 10 minuta, a nova bagra samo stiže tako da uz stalnu patrolu na ulici tu nema pomoći. Pogotovo jer većina ljudi  rađe sjedi doma i buni se sebi u brk. Mađarima najave da će im nabiti dodatni porez na internet pa su na ulicama i bore se za svoja prava, a nama se ulica pretvori u smetlište i par ljudi nekaj pokušava. Prestrašno!

&nbsp;

[justified_image_grid ids="16118,16117,16116,16115,16114,16113,16112,16111,16110,16109,16108,16107,16106,16105,16104,16103,16102,16101,16100,16099,16098,16097,16096,16095"]

&nbsp;