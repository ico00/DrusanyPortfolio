<em>"An American landed on Erin's green isle </em>
<em>He gazed on killarny with a rapturous smile</em>
<em>How can I buy it he said to the guy </em>
<em>I'll tell you how with a smile he replied</em>
<em>How can you buy all the stars in the sky </em>
<em>How can you buy two Blue Irish eyes </em>
<em>When you can purchase a fine mothers heart </em>
<em>Then you can buy Killarney"</em>

&nbsp;

Naša slijedeća destinacija su bili Cliffs of Moher, ali smo prije toga usput odlučili posjetiti Killarney Miffy nam je rekla da ako idemo do klifova, najbolje je da idemo trajektom preko rijeke Shannon jer ćemo tako napraviti oko 170 km manje.

&nbsp;

No mi smo prvo krenuli do Killarneya, navodno jednog od posjećenijih gradova, odmah iza Dublina. Ljudi ga vole zato jer je blizu Ring of Kerry i Dingle poluotoka koji smo mi na žalost propustili. U blizini su i jezera i ogroman Killarney National Park. Ako se tamo slučajno zateknete u svibnju, i volite auto sport, možete posjetiti i rally oko jezera.

&nbsp;

Killarney je poznat i po svojim festivalima na koje dođe veliki broj ljudi.
Iz samog grada se može krenuti na brojne izlete tipa Ring of Kerry, Dingle Gap of Dunloe ili možete obići nacionalni park ili se provozati u kočiji (mislim da je vožnja oko 40€), blizu je i vodopad Torc. Ili ako nemate vremena, jednostavno možete bauljati gradom, kako smo i mi napravili. Šetnja po centru, malo slikanja i odmora uz kavicu, odnosno sladolednu tortu i vafel, to je otprilike bio naš posjet Killarneyu. Za spomenutu sladolednu tortu, vafel i kavu smo bili olakšani za 16€.
Odlučili smo se poslušati Miffy i ići na trajekt kod Tarberta umjesto preko Limericka, pa smo ukucali koordinate u Đurđu, skočili po još malo suvenira i krenuli prema Cliffs of Moher.

&nbsp;

[gallery link="file" columns="4" ids="3907,3908,3909,3910,3911,3912,3913,3914,3915,3916,3917" orderby="post_date"]