<p style="text-align: center;"><img class="aligncenter size-full wp-image-18122" src="/uploads/wordpress/2010/10/3111113853_0d52ac063c_z.jpg" alt="" width="640" height="360" /></p>
<p style="text-align: center;"><em>Foto: Eran Finkle / Flickr</em></p>
&nbsp;

Zamislite da vam slučajno opadne macola na aparat ovako i da nakon toga jednostavno krepa jer bogec nije imao sreće. Tada bi vjerojatno bi pomislili zakaj ga niste osigurali kao npr. svoj auto pa fino od osiguravajuće kuće dobili lovu za popravak. Ali ako razmislite, da li znate nekoga tko je osigurao foto opremu?  Ne znam ni ja. A zašto je tome tako? Naravno stvar je u novcima.

&nbsp;

Gledao sam jednom neki dokumentarac gdje je fotograf komentirao kako je tužno to što on svoju skupocjenu opremu ne može osigurati dok je u raznim bespućima gdje oprema može pasti, smočiti se, zablatiti, smrznuti, može ju pojesti krokodil…  Odnosno može se oprema osigurati, ali  je to dosta neisplativo čak i onim jakim igračima, pa im se više isplati kupiti posebne obložene kutije koje plutaju i koje možete mlatiti bez da vam oprema strada.
E sad mene je zanimalo kolika je to cifra, pa sam poslao upit na par jačih osiguravajućih kuća kod nas. Ali budući da očito živimo na šupku svijeta, ja sam u 3 tjedna dobio samo jedan odgovor.

&nbsp;

Dakle za moju opremu koja je u trenutku kupovine vrijedila cca 30.000kn i koja je stara od jedne do 5 godina, osiguranje iznosi 3.200kn. Foto oprema je naime rizična skupina pa su cijene za osiguranje paprene. Toliko npr. dođe kasko za auto od 100.000kn  i osiguranje stana od 55m2.

&nbsp;

Ali to čak nije niti kompletno osiguranje od krađe i svih nepogodnosti. Mene je konkretno zanimalo da li je aparat osiguran od npr. udarca kamenčića koji mi doleti na objektiv dok slikam aute, pa pive koja me može zaliti na koncertu ili ako mi opadne s ramena ili ako mi ga jednostavno ukradu.

&nbsp;

Situacija je ovakva:
Ako vas pogodi kamenčić, aparat opadne ili ga slučajno trknete to je pokriveno.
Ako vas neki zanesenjak zalije pivom ili bambusom na nekom koncertu i vaš aparat to ne izdrži, tu vam osiguranje neće pomoći nego morate tužiti treću osobu koja je tu štetu nanijela ?
Kaj se tiče provale i krađe aparat vam je osiguran dok je u zatvorenom i zaključanom prostoru što podrazumijeva i gepek auta. ALI…ovo za auto vrijedi samo u periodu od 6 do 22h ? Također ništa od osiguranja ako vas pokradu dok je auto zaključan, a oprema je na vidljivom mjestu.

&nbsp;

I tak…dosta začkoljica, a cijena visoka, pa nije ni čudo da ljudi nemaju osiguranje na foto opremu.

<span style="color: #ffffff;">.</span>