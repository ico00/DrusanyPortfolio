

<em>Then the winter comes down </em>

<em>And I can't stand the chill </em>

<em>That comes to the streets around </em><em style="line-height: 1.5;">Christmas time </em>

<em style="line-height: 1.5;">And I'm buggered to damnation </em>

<em style="line-height: 1.5;">And I haven't got a penny </em>

<em style="line-height: 1.5;">To wander the dark streets of London</em>

<em></em>

&nbsp;

London ima hrpu must see stvari. Budući da nisam klasičan turist i da me ne zanimaju muzeji, izložbe, kazališta, unutrašnjosti crkvi i sl. dosta tih stvari nisam posjetio niti ću ih posjetiti. Rađe ću biti na ulici fotkati i upijati život takvog velegrada, nego satima čekati u nekim redovima, plaćati neku glupu cifru za upad da bi gledao nekaj kaj me ne zanima. Odličan primjer je <strong>Westminster Abbey</strong>. Imate dva ogromna reda sa obje strane, upad je 16 funti, pa vas malo pretresu na ulazu i onda se možete unutra diviti crkvi. Hvala, ali ništa od toga.

&nbsp;

Rađe ću za 18 funti otići u <strong>ZOO</strong> u kojem mogu biti cijeli dan i vidjeti hrpu toga. Na žalost nisam ni tamo otišao jer je većina životinja u unutrašnjim nastambama, pa se nije isplatilo.

&nbsp;

Ali zato sam uspio uloviti <strong>Westminstersku palaču</strong>, <strong>Big Ben</strong> iz više kuteva, <strong>London eye,</strong> <strong>London bridge</strong>, <strong>katedralu Sv. Pavla</strong>, <strong>crkvu Sv. Luke</strong>, <strong>Buckinghamsku palaču</strong>, <strong>Tower bridge</strong>...

&nbsp;

Kod katedrale Sv. Pavla su još uvijek trajali prosvjedi zbog kojih je crkva čak bila zatvorena neko vrijeme jer nisu mogli garantirati sigurnost posjetiteljima zbog upitne higijene ekipe koja je u šatorima oko crkve.

&nbsp;

Dvorište kod parlamenta krasi <strong>kip Olivera Cromwella</strong>. Englezi ga veličaju iako ga narodi iz okolice više pamte kao koljača, ubojicu i tlačitelja koji je izršio genocid nad Ircima i Škotima. Ali Englezi ga pamte kao Lorda zaštitnika Engleske. Engleska djeca u školi uče o vojnim pobjedama i političkim uspjesima ovog velikana dok djeca u Irskoj više vole ovaj stih:

&nbsp;

<em>A curse upon you Oliver Cromwell</em>
<em>You who raped our Motherland</em>
<em>I hope you're rotting down in hell</em>
<em>For the horrors that you sent</em>
<em>To our misfortunate forefathers</em>
<em>Whom you robbed of their birthright</em>
<em>"To hell or Connaught" may you burn in hell tonight</em>

&nbsp;

Uglavnom Englezi smiju slaviti svoje vojskovođe kakvi god koljači bili dok se neki drugi generali ne smiju spomenuti niti u pjesmi.

&nbsp;

Imao sam sreće, pa se u jednoj šetnji u kojoj sam imao aparat pojavilo sunce na plavom nebu, ali u najboljem izdanju - pred zalazak. Odjednom se ono sivilo pretvorilo narančasto zlatnu boju i sve je poprimilo sasvim novi izgled.

&nbsp;

Taj dio samog centra kod Big Bena je jednostavno preplavljen turistima. Doslovno rijeka ljudi iz svih krajeva svijeta se slila u tih par ulica. Moram istaknuti i da ih je dosta naoružano finim komadima SLR-ova.

&nbsp;

Ako se vrijeme potrefi i dnevne fotke mogu biti jako lijepe, ali onaj pravi ugođaj je po meni kada padne mrak i kada se popale svijetla po svim tim znamenitostima. Nije se štedilo na lampicama. Posebno me oduševio Tower bridge koji stvarno izgleda fascinantno.

&nbsp;

Kao što sam već spomenuo stativ nisam imao, pa fotke nemaju onu pravu ljepotu koju bi mogao dobiti dugim ekspozicijama. Fotkao sam iz ruke na otprilike 1/10s, f/4, ISO1600 što i nije baš najsretnije rješenje, pogotovo jer nemam mirnu ruku. Fotkao sam rafalno i nadao se nekoj solidnoj fotki, ali sam ih hrpu morao izbrisati. Ostatak recimo može proći, ali samo na manjoj rezoluciji.

&nbsp;

[gallery link="file" columns="4" ids="2499,2500,2501,2502,2503,2504,2505,2506,2507,2508,2509,2511,2512,2513,2514,2515,2516,2517,2518,2519,2520,2521,2522,2523,2524,2525,2526,2527,2528,2530,2533,2534,2535,2536,2537,2538" orderby="post_date"]