Vratimo se malo na ulice Londona i malo općenitih stvari o životu u gradu.

&nbsp;

U Božićno doba London stvarno blješti, se je puno prekrasnih ukrasa koji prekrivaju ulice, ali sa stilom. Nema tu kića i ružnog blještavila. Kad se tome doda jedan od poznatijih dočeka Nove godine i Božićne rasprodaje za očekivati je da je grad pun ljudi. Što lokalaca, što turista, tako da su gužve po poznatom <strong>Oxford i Regent streetu</strong> nesnosne.  Svi živčenjaci poput mene ju trebaju izbjegavat. Iako priznajem da sam pokleknuo i ušao u <strong>Ferrari store</strong>. Na žalost novčanik mi je ostao duboko u džepu jer su cijene i na rasprodaji bile previsoke. Ali lijepo je bilo vidjeti od sata, kravate, bolida, pa do dječje robice sa logom propetog konjićem. Iako nisam našao ništa iz Schumacherove ere, pa sam otišao u polu revoltu.

&nbsp;

Ne mogu se odlučiti da li mi je bilo ljepše fotkati po noći svo to blještavilo ili kada je sunce u zalasku obasjalo ciglene zgrade.

&nbsp;

Ulazak autom u strogi centar Londona se posebno naplaćuje. Radi na principu da vam kamere snime tablicu i doma pošalju račun.

&nbsp;

Sat vremena parkinga u garaži u centru je 5 funti. Sada mi naših 12kn ne izgleda tako puno :)

&nbsp;

Ono što me posebno oduševljava na londonskim ulicama je njihova <strong>čistoća</strong>. Unatoč ogromnom broju ljudi iz svih krajeva svijeta ulice (barem u centru) su besprijekorno čiste. Da li je to stvar kulture ili visokih kazni i njihove naplate ne znam, ali je očito da se tako veliki grad može održat čistim. Da ne govorim da dreka od pesa nema ni u naznakama što se ne bi moglo reći za centar Zagreba koji je cijeli zasran i to na pješačkim djelovima, a ne samo na par kvadrata trave.

&nbsp;

Kada dođete u neki dućan u Londonu nećete naići na nadrkane isfrustrirane babe nego na pristojno uglavnom nasmiješeno osoblje koje će vam uvijek izaći u susret. Na takvo osoblje naići ćete u običnim dućanima poput Marks &amp; Spencer ili Waitrose, pa do Harrodsa.

&nbsp;

Odlična stvar u dućanima sa špecerajem je to kaj ima žuta linija na podu i ako je red i iza nje odmah se otvara nova blagajna. I to stvarno funkcionira. Ima i kod nas žutih linija u nekim dućanima, ali one nemaju pravu svrhu. U dućanima možete naćiu apsolutno sve. Sezonsko i van sezonsko. Sve to lijepo zapakirano i spremno za konzumiranje. I čak nema toliki GMO okus.

&nbsp;

Kad sam već gore spomenuo <a href="http://www.harrods.com" target="_blank">Harrods</a> to je onaj dućan za koji kažu da se mora posjetiti. Kao nisi bio u Londonu ako nisi otišao u Harrods. <em>Been there, done that.</em> Dojam je ono...wow kako je lijepo biti bogat. Sve je to nešto fensi šmensi, usluga, ukrasi, osoblje, ali ono...ako si siromah bolje ne ulaziti tamo da se ne bi pridružio protestima kod <strong>katedrale Sv. Pavla</strong> koji se bune protiv takvih razlika između bogatih i sirotinje.

&nbsp;

Englezi jako drže do tradicije što se vidi na svakom koraku. Od kuća koje su iznutra i danas uređene kao što smo gledali u starim engleskim serijama, pa do taksija, autobusa, telefonskih govornica ili poštanskih sandučića koji su zadržali svoj izvorni oblik. Promjena i poboljšanja naravno ima, ali su one neprimjetne. Tako ćete npr. teško na prvu razlikovati novi i stari taxi. Ali u novom imate klimu, ljepši interijer i sl. stvari dok je vanjština zadržana sličnom.

&nbsp;

[gallery link="file" columns="4" ids="2562,2563,2564,2565,2567,2568,2569,2570,2571,2572,2573,2574,2575,2576,2577,2578,2579,2580,2581,2582,2583,2584,2585,2586,2587,2588,2589,2590,2591" orderby="post_date"]