Ovogodišnje izdanje <strong>Tour of Croatia</strong> sam opet dočekao u Zagrebu iako je bilo planova za nekakvom jurnjavom po ruti prije ulaska u metropolu.

Kad smo već ostali u zagrebu, kolega i ja smo se išli napravit pametni pa pokušali poloviti malo više različitih kadrova da nemamo samo jedan monotoni prolaz. Tako smo si zamislili ćošak Gundulićeva-Ilica za poloviti bicikliste dok idu prema nama, pa unutarnja strana zavoja na samom ćošku za panning sa šircem i onda opet telac u leđa dok idu prema Mesničkoj. A drugi prolaz dočekat na zavoju prema Mesničkoj tako da ih opet polovimo frontalno niz Ilicu i u leđa gore uz Mesničku.

To su bili naši planovi. Vrijeme je imalo svoje planove pa je dio ulice bio u debelom hladu, dio na jakom suncu pa ti eksponiraj. Uz su tu još i ljudi odnosno smetala i naravno brzina samih biciklista koji su samo protutnjali dok sam ja kao nešto fotkao a u biti glavinjao i okidao.

Nakon drugog prolaza smo brže bolje potrčali na Gornji grad da ulovimo ulazak prema cilju i samu dodjelu nagrada.

Naravno da nismo tražili akreditaciju pa smo bili osuđeni na fotkanje dodjele iz mase ljudi koji su eto baš svi pasionirani fotografi i snimatelji pa su svi sa mobitelima svaki dio morali ovjekovječiti što je jelte znatno otežalo moje pokušaje. Dario je bio mudar pa je uključio live-view i fotkao iz zraka pa sam se i ja pokušao prikrpati toj mudrosti, ali držati u jednoj ruci 1DX i 70-200 dok se propinješ na prste i drugom rukom pokušavaš piknuti fokus na ekranu baš i nije bio lak zadatak. No napravilo se ponešto fotaka.

[gallery link="file" columns="4" ids="24027,24028,24029,24030,24031,24032,24033,24034,24035,24036,24037,24038,24039,24040,24041,24042,24043,24044,24045,24046,24047,24048,24049,24050,24051,24052,24053,24054,24055,24056,24057,24058,24059,24060,24061,24062,24063,24064,24065,24066,24067,24068,24069,24070,24071,24072,24073,24074,24075,24076,24077,24078,24079,24080,24081,24082,24083,24084,24085,24086,24087,24088,24089,24090,24091,24092,24093,24094,24095"]