<strong>30 godina postojanja</strong> nekog benda mi se čini jako puno čak i za poznate strane bendove, a kad hrvatski (ex)punkeri iz Gajnica toliko dožive na sceni onda je to stvarno hvale vrijedan jubilej.

Kako to biva za ovakve obljetnice se obično napravi nešto malo drugačije. Tako je <strong>Hladno pivo</strong> u malom Domu sportova odlučilo odsvirati 2 koncerta, 2 dana za redom, ali sa drugačijim konceptom kako bi zadovoljili i ove i one obožavatelje odnosno staru gardu i generalnu populaciju. Jučerašnji koncert nazvan <strong>Old school</strong> bio je posvećen nećete vjerovati starim albumima odnosno Džinovskom, G.A.D.-u, Desetki i Pobjedi. Subota je pak išla na šire mase sa <strong>Greatest hits</strong> odabirom tako da nema onih nezadovoljnih.

Ovo je nakon <a href="http://foto.drusany.com/2013/05/28/hladno-pivo-25-godina-live/" target="_blank" rel="noopener">25 godišnjice</a> i <a href="http://foto.drusany.com/2014/03/08/hladno-pivo-evo-vam-dzinovski/" target="_blank" rel="noopener">Evo vam Džinovski</a> moj treći foto susret s Pivom i ovaj put sam također mogao ostati s fotićem cijeli koncert (3 pjesme u pitu, ostalo vani) što je uvijek lijepa gesta koju cijenim.

Gledanje prognoze i praćenje ledene kiše koja se lovila na zagrebačkim ulicama me podsjetilo na spomenuti rođendanski koncert za 25 godina koji smo odgledali na Šalati u malo toplijim uvjetima pa sam morao usporediti datume. Oni kažu da je tada bio svibanj kada je Hladno pivo odsviralo taj prvi kumrovečki koncert odnosno da su dečki malo uranili s puhanjem svjećica…ali koga briga.

Set lista se znala više-manje i prije koncerta jer su je dečki najavili pa tu nije bilo iznenađenja, ali to svakako nije umanjilo doživljaj i energiju koju su slali u publiku koja je danima unaprijed razgrabila karte za oba koncerta.

Uvijek kada fotkam koncerte nalazim se na prelomnici, loviti dobar kadar ili dići ruke i zapjevati. To se dogodilo i večeras kada sam na početku čuo  <em>„Zadnji tramvaj preko plavog mosta, crtam nešto lijepo na zamagljena stakla…“. </em>Kao da me netko opalio nogom u guzicu i razdrmao ovu dnevnu rutinu posao-kuća, kuća-posao u kojoj smo više-manje svi mi. Došlo mi je da bacim aparat u razdraganu publiku i nastavim „<em>čim šanker izbaci posljednjeg gosta, ja se vraćam u odaje svog privatnog pakla</em>“. To se naravno nije dogodilo jer bi kao prvo ubio nekog da sam ga pogodio u glavu s aparatom i plakao bi od muke čim bi shvatio kaj sam napravio sa tom skupom opremom. Tako da sam to pregrizao jer vremena je malo za napraviti fotke iz blizine, samo 3 pjesme i to punkerske, ne Zeppelinovske.

Uobičajeni koncertni alat 70-200 mi na predgrupi nije dao željeni rezultat pa sam ostao na 35ici i 17-40. Nakon 3 pjesme sam fotkanje sa strane nastavio sa 70-200, ali je iz daljine pak bio kratki.

Ispunjeni Dom sportova zdušno je prihvaćao svaki stari hit, ali ipak to nije moglo biti na nivou intimnog KSET-a gdje je bend kao da je dao malo više, malo više frendovski toj publici. Ovo je sve išlo kao na traci, bez obraćanja publici sve do šesnaeste pjesme odnosno <em>Bačkizagre stuhpa šeja</em> kada im se na sceni pridružuje i <strong>Šemso</strong> iz Brkova. Nisam pobornik nepotrebnog blebetanja uz svaku pjesmu (osim kada to Balaš radi), ali ovo je ipak veliki rođendan pa sam očekivao malo više kontakta s publikom, knedlu u grlu, suzu u oku.

Sve u svemu neloš koncert, ali možda malo preobičan.

[gallery ids="27435,27436,27437,27438,27439,27440,27441,27442,27443,27444,27445,27446,27447,27448,27449,27450,27451,27452,27453,27454,27455,27456,27457,27458,27459,27460,27461,27462,27463,27464,27465,27466,27467,27468,27469,27470,27471,27472,27473,27474,27475,27476,27477,27478,27479,27480,27481,27482"]