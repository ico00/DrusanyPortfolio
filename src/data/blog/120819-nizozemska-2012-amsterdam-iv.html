Jedno od zgodnih i povoljnih mjesta za klopanje je restoran u samom centru grada na vrhu robne kuće Bijenkorf. Izbor klope je velik, a restoran funkcionira na principu menze, ali uređenje i sve ostalo nije ni približno običnoj menzi. Nakon ručka, preporučam ispijanje kave u njihovom bircu koji ima i otvorenu terasu sa prekrasnim pogledom. Uz Illy kavu koju nude možete maznuti i neki kolačić za potpuni doživljaj.

&nbsp;

Još jedno mjesto uz koje ide poseban doživljaj je naravno Hard rock caffe. Ima li boljeg osjećaja od izjedanja nekakvog steaka uz zvuke normalne muzike okružen raznim rock suvenirima i fotografijama velikana.  Naravno za stol ćete pričekati i preko pola sata jer je tamo uglavnom gužva. Ali možete jesti i dole u baru.

&nbsp;

Čitao sam da se kod nas na moru nekakav odrezak bez problema plaća 150kn. Tamo je oko 135kn. Dakle centar Amsterdama, poznati lanac restorana. Ne neka prčija na moru.

&nbsp;

Steak i prilozi, 2 hamburgera i prilozi, 2 koktela i juice su izašli oko 500kn. Naravno bio bi red da ubacite i napojnicu jer kako piše na računu usluga nije uračunata u cijenu. Dakle ništa puno više nego u nekom normalnom zagrebačkom ili dalmatinskom restoranu.

&nbsp;

Ako volite pizzu ne smijete propustiti <a href="http://www.newyorkpizza.nl/Default.aspx">New York pizzu</a>, a preporučam pepperoni. Bila je zgodna epizoda dok smo razmišljali da li da uzmemo par sliceova ili cijelu, pa nismo znali veličinu, a cura koja radi tamo digne tanjur i kaže na tečnom jugoslavenskom "ovolika je" :)

&nbsp;

Kad smo već kod cijena, kruh je npr. 1e, dva pakirana krmića su 3e, pileća prsa oko 2.5e...uglavnom cijene u dućanu su nešto malo više nego kod nas.

&nbsp;

Ako idete u dućan, vjerojatno ćete završiti u <a href="http://www.ah.nl/">Albert Heijnu</a>.  Tamo je uvijek prokleto hladno od njihovih škrinja, pa se toplije obucite :) Također možete ostaviti svoj Master Card doma jer ga ne primaju. Samo keš i PIN card, odnosno Maestro.

&nbsp;

Kaj se tiče robe reći da sam u O'Neilu za 100e kupio duge hlače, kratke hlače, i dvije majice kratkih rukava. Bez problema našao broj, model i boju. Sve na akciji. Probajte to izvest kod nas. Toliko o tome kako je to vani sve skupo i kako putuju i kupuju samo oni koji imaju puno love. Istina je da se uz malo truda može ušparat, a ne potrošit više.

&nbsp;

Popusta nema jedino na starke (Conversice) koje su i tamo ludo popularne i svi ih nose. Muško, žensko, staro mlado.

&nbsp;

U modi je i sve iz 80-ih. Uđeš u dućan i kao da gledaš stari obiteljski album. Stare Adidas torbe, tenisice, špagerice, natikače.. nevjerojatno.

&nbsp;

Još jedna stvar koja mi se kod nizozemaca jako sviđa su after job partiji. Nakon 6 sati sve je puno ljudi u odijelima koji su po bircevima ili brodovima i opuštaju se nakon radnog dana.

&nbsp;

Ne smijem zaboraviti niti dućan na Flower marketu koji cijelu godinu prodaje božićne suvenire i odbrojava do Božića.

&nbsp;

Ukoliko ste željni malo avanture, provozite se amsterdamskim ulicama u taxi biciklima. Frajeri vole juriti, bacati vas po zavojima i prolaziti na 2mm od auta iz suprotnog smjera. Vriska i zabava zagarantirana.

&nbsp;

[gallery link="file" columns="4" ids="5307,5308,5309,5310,5311,5312,5313,5314,5315,5316,5317,5318,5319,5320,5321,5322,5323,5324,5325,5326,5327,5328,5329,5330,5331,5332,5333,5334,5335,5336,5337,5338,5339,5340" orderby="post_date"]