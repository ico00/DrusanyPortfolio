Kraj travnja je već četvrtu godinu zaredom rezerviran za biciklističku utrku <b>Tour of Croatia</b> koja jelte prolazi Hrvatskom u 6 etapa.

Zadnja etapa počela je u Samoboru, pa preko Svete Nedelje do Dugog Sela i Sv. Ivan Zelina da bi završila na Markovom trgu u Zagrebu gdje se voze 2 kruga prije zadnjeg prolaza kroz cilj.

Svake godine ista foto priča, ja bih fotkao neku drugu zanimljivu lokaciju u prirodi, ali mi se ne isplati loviti samo jedan prolaz na nekoj upitnoj lokaciji i tako sam svake godine u centru blizu cilja.

Ove godine čak nisam mijenjao lokaciju za drugi krug nego samo objektiv. Sa 70-200 na 17-40 i hop hop na dodjelu, ovaj put u akreditirani prostor. Za točku okidanja kolega i ja odabrali smo ćošak Mesničke i Brezovačkog ne bi li imali što više kadrova.

Vrijeme nikako da nas posluži pa je i ove kao i prošle godine bila na snazi igra svjetla i sjene u istom kadru i to jakog sunca i oštre sjene.

Jučer se nismo mučili i propinjali na prste ne bi li pofotkali dodjelu nagrada jer smo se na vrijeme akreditirali no sunce i sjena su i tu igrali svoju ulogu koja me poprilično naživcirala.

E da, pobjednik Tour of Croatia 2018 je <b>Kanstantsin Siutsou</b> iz <b>Bahrain-Merida Pro Cycling Teama</b>. BMPCT su također pobrali i momčadsku nagradu.

Organizatori uvijek angažiraju odlične fotografe koji okinu hrpu odličnog materijala, ali evo i mog skromnog doprinosa.

[gallery ids="27647,27648,27649,27650,27651,27652,27653,27654,27655,27656,27657,27658,27659,27660,27661,27662,27663,27664,27665,27666,27667,27668,27669,27670,27671,27672,27673,27674,27675,27676,27677,27678,27679,27680,27681,27682,27683,27684,27685,27686,27687,27688,27689,27690,27691,27692,27693,27694,27695,27696,27697,27698,27699,27700,27701,27702,27703,27704,27705,27706,27707,27708,27709,27710,27711,27712,27713,27714,27715,27716,27717"]