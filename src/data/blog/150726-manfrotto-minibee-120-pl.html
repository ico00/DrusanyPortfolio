Već neko vrijeme gledam kojim ruksakom zamijeniti svoj LowePro Mini Trekker AW, ali uvijek sam u biti znao da će to biti <strong>Kata</strong> ruksak jer sam htio i neki napredak, a ne samo novi ruksak. Kako ova kupovina nije bila prioritet tako je u međuvremenu Kata nestala, odnosno otišla je pod okrilje <strong>Manfortta </strong>koji je pak pod <strong>Vitec</strong> grupacijom, ali osim male promjene u bojama i logotipu sve je ostalo isto (barem se nadam).

&nbsp;

I tako našao sam ruksak koji bi zadovoljio moje potreba u modelu <strong><a href="http://www.manfrotto.com/product/0/MB%2BPL-MB-120/_/Pro_Light_Camera_Backpack%3A_Minibee-120_PL" target="_blank">MiniBee-120 PL</a></strong>. Ni prevelik, ni premali s dovoljno mjesta za neki objektiv u budućnosti.

&nbsp;

<img class="wp-image-18892 size-full" src="/uploads/wordpress/2015/07/b3c3bec44d6b3b5b7571b1e51f52e6be.jpg" alt="" width="322" height="400" /> foto: www.manfrotto.com

&nbsp;

Kako sam sve svoje kupovine u zadnje vrijeme obavljao preko <strong>Amazona</strong>, tako mi je i ovaj ruksak koji je na Amazon Wishlisti stalno skakao u bannerima po raznim webovima, a skori odlazak na godišnji bio je okidač za kupovinu. Prvo sam naravno pogledao cijenu koja je bez poštarine iznosi 1360 kn znači negdje oko 1500 kn sa poštarinom. I to je naravno cijena koja je niža nego kod nas u npr. Canosi (kak se uopće izgovara ime tog dućan?), ali Overseas Express mi je uspio zgaditi kupovinu preko neta i općenito primanje pošiljki koje prođu kroz njihovo skladište u Leskovcu. Zadnji paket mi je nakon puno bezuspješnog čekanja, prepucavanja, dokazivanja, dopisivanja i telefoniranja dostavila žena iz call-centra. Iako su me pokušali uvjeriti da se to ne događa pod normalno i da skoro uopće ne zaprimaju pritužbe (što je i moguće jer smo mi glupi i lijeni ali znamo kukat), sa svih strana poznanici nemaju lijepe riječi o njima pa sam ih prekrižio s moje liste dostavljača.

Uglavnom zato sam još jednom prije kupovine išao provjeriti cijene kod <strong><a href="http://www.prizma-foto.hr" target="_blank">Prizma-foto</a></strong> i ugodno se iznenadio. Isti model ruksaka bio je na lageru, a akcijska cijena za gotovinu iznosila je <strong>1296 kn. </strong>Čim je bankomat ispljunuo novce uputio sam se u Špansko i preuzeo ruksak.

&nbsp;

Iako sam volio svoje Lowepro ruksake ovdje se na prvi pogled vidi da je riječ i malo višoj klasi. Naramenice, ciferšlusi, zatezači, pretinci, obloge. Svaki detalj je na svom mjestu, detaljno razrađen.

&nbsp;

Posebno me je zanimalo par stvari, a to su malo povećanje prostora, poseban pretinac za laptop i bolje riješen zadnji dio koji se naslanja na leđa kako bi se natjerao nositi ruksak na oba ramena, a ne samo na desnom kao do sada po vrućim danima. Naime kako je vjerojatno poznato svakom tko je nosio ruksak, leđa se pod ruksakom po ljeti oznoje dok si reko "ukliještit će me propuh". A Kata odnosno Manfrotto ima osjetno poboljšan taj dio sa malo ergonomičnijim oblikom, dodatnim rupama i drugačijem nasjedanju na grbu. Nije da ćete ostati potpuno suhi, ali za sada mi se čini da je napredak u odnosu na klasičan ruksak.

&nbsp;

Sva ojačanja i dodatno futranje pa i mali nastavak koji se ubaci u dno <strong>pretinca za laptop</strong> bi trebali jamčiti sigurnost vašeg 13" laptopa.

&nbsp;

Na prvu loptu se možda čini da je svih tih ciferšlusa previše, ali kada jednom odredite raspored stvari u ruksaku biti ćete zahvalni na broju ciferšlusa jer ne zbog njih ne morate otvarati kompletnu stranicu ruksaka nego samo pojedine dijelove što će ubrzati i olakšati vađenje i povećati sigurnost jer će biti manje onih slučajeva kada ćete iskipati cijeli sadržaj ruksaka jer niste zatvorili cijelu stranicu.

&nbsp;

<strong>Naramenice</strong> su fine, gumirane, debele, sa dodatnim zatezačima kojima regulirate prislanjanje ruksaka na leđa.

&nbsp;

U unutrašnjost možete nagurati dosta toga. Kada stavim Canon 5D MK II, 70-200 mm, 17-40 mm, 135 mm, 50 mm i fleš, ostane još prostora za barem 2 objektiva. Sve je obloženo finim debelim slojevima, pregrađeno sa standardnim jastučićima na čičak kako bi si prilagodili unutrašnji prostor po svojem ukusu i potrebama. Također dobijete i malu torbicu sa 3 pregrade koju možete iskoristiti ili za objektive ili manje rasvjetne gluposti. Praktična je jer u komadu sve izvučete van, zatvoreno je sa ciferšlusom, a sa strane je čičak za da ne plahuta po ruksaku.

&nbsp;

<img class="wp-image-18904 size-full" src="/uploads/wordpress/2015/07/x2_b3c3bec44d6b3b5b7571b1e51f52e6be.jpg" alt="" width="483" height="400" /> foto: www.manfrotto.com

&nbsp;

Tu je i dodatni treger na čičak za još malo sigurnosti, a unutra vas čeka i odvojiva dvostrana crno/srebrna <strong>kabanica</strong>. Za razliku od Lowepro ruksaka ona je odvojena od samog ruksaka te se ne izvlači iz njegovog dna i dolazi u zasebnoj mrežici.

Crna strana služi kao klasična kabanica dok će srebrna strana zaštititi vašu opremu od pregrijavanja dok duže boravite na jakom suncu.

&nbsp;

Na Minibee ćete lako zahaklati i <strong>stativ</strong>, bilo da ga stavite na prednju stranu ili bočno. Zahvaljujući dodatku za nogice koji dođe uz ruksak i dodatnim remenima instalacija je brza i jednostavna, a hodanje sa stativom olakšano. Moj <a href="http://foto.drusany.com/2014/06/26/manfrotto-befree/" target="_blank">Manfrotto BeFree</a> ide idealno na njegovu bočnu stranicu.

<img class="wp-image-18899 size-full" src="/uploads/wordpress/2015/07/x5_b3c3bec44d6b3b5b7571b1e51f52e6be.jpg" alt="" width="323" height="400" /> www.manfrotto.com

&nbsp;

Iako Manfrotto ovaj ruksak označava kao <strong><em>cabin-luggage</em></strong><em>, s</em>a svojim dimenzijama od <strong>46,5 x 32 x 28</strong> <strong>cm</strong> u širini premašuje dimenzije većine avio prijevoznika, ali zbog ukupnih malih dimenzija ne bi trebalo biti problema, osim ako ne prođe <a href="http://foto.drusany.com/2015/06/26/iata-cabin-ok-prtljaga/">IATA Cabin OK</a> prijedlog odnosno nametne se kao <em>must</em> i  počnu ga rigorozno primjenjivat.

&nbsp;

Ruksak je kompatibilan i sa onim Manfrotto nastavcima s <strong>kotačima</strong> iliti kolicima, pa ako želite dodatno kupiti ili već imate taj nastavak možete iskoristiti i njegove prednosti.

&nbsp;

Možda manje bitna, ali meni podosta praktična stvar je ta da ruksak samostalno stoji na svom donjem dijelu te se ne prevrće kao kod nekih drugih proizvođača.

&nbsp;

Da Manfrotto misli ozbiljno sa svojim ruksacima govori i činjenica da na ruksake dobijete i <strong>dvije godine garancije</strong>, odnosno čak pet godina na šavove ako ga registrirate na službenoj stranici.

&nbsp;

E sad da ne bi samo hvalio ima Minibee i jednu manu u odnosu na moja dva prijašnja Lowepro ruksaka, a to je nedostatak prednjeg velikog džepa. Pri vrhu postoji jedan mali džepić za par sitnica, ima ih i na stranama, ali nije to to. Na Lowepro sam u taj džep natrpao novčanik, ključeve od stana, auta, maramice, filtere, kablove, akreditacije, žičani okidač, kemijske, bateriju, vizitke, vodu - to je sve stalo bez napinjanja ciferšlusa. Kada sam ga opteretio uspio sam i šuškavac nagurati u njega.

&nbsp;

Sve su svemu odličan ruksak koji realno ima svoju cijenu, ali vjerujem da je većina naučila da kolko para tolko muzike.
<iframe src="https://player.vimeo.com/video/93123601?title=0&amp;byline=0&amp;portrait=0" width="642" height="361" frameborder="0" allowfullscreen="allowfullscreen"></iframe>

&nbsp;