Svaki amaterski fotograf se u jednoj fazi svoje amaterske karijere zapita kako bi mogao zaraditi koju kunu bez da se previše napati i uvijek se nekako dođe do prodaje fotografija preko stock agencija. Za one neupućene, stock agencije se bave prodajom vaših fotografija uz uzimanje provizije naravno, a vi dobijete neku siću.

Prvi korak je da morate pregristi govno odnosno pomiriti se da nećete dobiti nekoliko stotina ili tisuća kuna za fotke nego da će se one prodavati po komadu i to po cijeni od mizernih 25 centi na više.

Ako ste to pregrizli mislite da će dalje sve glatko ići i da ćete vi samo staviti fotke na server i početkom mjeseca obrati vrhnje malo ste se zahebali. Daleko je to od toga. Stock fotografija nije ni malo jednostavna. Svaka stock agencija ima neke svoje mušice i kriterije i teško im je svima udovoljiti, a da ne govorim da je konkurencija ogromna i naravno ima odlične fotke. Da dobijete neki dojam kolko je to ogromno reći ću da Shutterstock u bazi ima preko 15 milijuna fotografija od preko 290.000 autora. Nekima je već to dovoljan razlog da niti ne počnu sa stockom. Zbog tako ogromne baze logično je da su agencije jako povisile kriterije oko kvaliteta fotografija tako da ni u ludilu neće proći neki snapshotovi koji su pod normalno prolazili prije 5 godina.

<a href="http://blog.drusany.com/2011/06/27/stock-fotografija/_dsc3176/" rel="attachment wp-att-1516"><img class="aligncenter size-full wp-image-1516" title="_DSC3176" src="/uploads/wordpress/2011/06/DSC3176.jpg" alt="" width="470" height="313" /></a>

Što se tiče savjeta, ja vam ih ne mogu dati jer i sam pokušavam shvatiti kako to sve funkcionira, koje fotke prolaze, koje se najbolje prodaju i zašto i sl. Ali mogu podijeliti neko svoje iskustvo i dati neke osnovne crtice oko toga kako eventualno početi. Meni je stock počeo kao neka igra, a u biti i dalje je. Tjera me da pokušam naučiti rad sa rasvjetom, da unaprijedim znanje Photoshopa, da shvatim da nije lako fotkati hranu, da je rad s macro objektivom zahtjevan, da se potrudim oko slikanja interijera itd. Sve u svemu na mene djeluje pozitivno što se tiče fotografskog života.  Pomirio sam se tim da neću zaraditi neke novce na stocku, ali iz nekog razloga mi je drago vidjeti da se tu i tamo neka fotka proda, pa makar i po toj smiješnoj cifri.

To što ja ne zarađujem ne znači da se ne može. Itekako se može, ali onda stock treba uzeti kao posao a ne kao hobi od par sati tjedno. Vjerojatno vas je većina čula za <a href="http://www.arcurs.com/" target="_blank" rel="noopener">Yurija Arcursa</a>, trenutno najpopularnijeg stock fotografa. Čovjek godišnje okrene oko 2 milijuna dolara na stocku. A pogledajte mu samo fotke s kojima je počeo karijeru.

Ako se bavite samo stockom i ako imate talenta, volje, ideja, neku solidnu opremu i puno vremena mislim da se može zaraditi neka prosječna plaća.
<h2><strong>Početak početka</strong></h2>
Ako ste se odlučili početi trebate uzeti u obzir da sami sebi trebate biti oštar kritičar. Nema milosti prema lošim fotkama. Ali opet...agencije znaju pustiti neke stvarno čudne fotke koje se poslije čak i prodaju, ali svejedno, prvi korak je dobar odabir fotografija.

Drugi korak je otvaranje accounta na nekim od agencija. Moja preporuka su sljedeće Stock agencije: <a href="http://submit.shutterstock.com/?ref=295834 " target="_blank" rel="noopener">Shutterstock</a>, <a href="http://www.dreamstime.com/res364938-dreams-time">Dreamstime</a>, <a href="http://www.istockphoto.com" target="_blank" rel="noopener">iStock</a>.

Nakon papirologije, odnosno slanja kopije putovnice ili nekog drugog identifikacijskog dokumenta i ostalih generalija imat ćete account. Sada slijedi punjenje baze fotografija.

Ali...prvo trebate proći proces inicijacije ☺

Svaka bolja agencija će vas tražiti nekoliko vaših radova koje vi smatrate najboljima kako bi uopće odlučili da li će vam ukazati povjerenje da bi bili jedan od fotografa na njihovom webu. Mislim da se tu posebno idu zagledavati u fotke, pa je lako moguće da će vas otkantati ako niste poslali nešto kvalitetno. Mene su prvi puta otkantali pa sam morao čekati oko 2 mjeseca da uopće smijem ponovno pokušati. Drugi put sam to malo ozbiljnije shvatio, pa sam uspio. Mislim da sam morao imati minimalno 7 odobrenih fotki od 10 uploadanih. Sada su rokovi čekanja nešto kraći (mjesec dana).

Imajte na umu da ne možete samo uploadati svoje fotke na server i čekati da se prodaju.

Svaka fotka se pregledava i nakon toga se odobri ili odbije. Ako dobijete odbijenicu, pisat će i zašto ju nisu primili. Uglavnom su to generički odgovori tipa neoštra fotka ili preveliki šum, mala komercijalna vrijednost, nejednako svjetlo, loše ključne riječi, purple fringing i sl. Neke agencije čak i napišu baš za neki detalj na fotki koji nije u redu.

Fotke možete i nakon odbijanja ponovno poslati, pa se nadati da će ih drugi puta pustiti što nije rijetkost. Čak ako ih pošaljete i bez dorade.
<h2><a href="http://blog.drusany.com/2011/06/27/stock-fotografija/_mg_0182/" rel="attachment wp-att-1518"><img class="aligncenter size-full wp-image-1518" title="_MG_0182" src="/uploads/wordpress/2011/06/MG_0182.jpg" alt="" width="470" height="313" /></a><strong>Opis fotografija i ključne riječi</strong></h2>
Fotografija naravno treba imati i neki opis. Kolko sam skužio opis ne bi trebao biti neki umjetnički nego mora ukratko opisati fotku. Npr. „Traditional homemade round bread isolated on a white background“.

Prije sam spomenuo ključne riječi. One su jedan od bitnih faktora prodaje vaših fotografija. Pomoću ključnih riječi (i još dosta drugih faktora) kupac će doći do vaše fotografije, dakle shvaćate da se oko toga morate potruditi. Kroz ključne riječi pokušajte što bolje uhvatiti sve detalje na fotki. Npr. ako ste fotkali kruh onda nećete napisati samo kruh i hrana nego  ćete ubaciti i doručak, prehrana, namirnica, šnita, bijeli, obrok... (naravno na engleskom). Možete upisati oko 50 ključnih riječi po fotografiji, tako da nemojte šparati. Što više kvalitetnih i suvislih ključnih riječi imate, to će biti veća šansa da prodate fotku. Iako…npr. iStock zbog bilo kakvih suvišnih riječi odbije fotku, tako da je za njih bolje koristiti samo one osnovne.

Nemojte biti glupi kao ja na početku kada sam ključne riječi upisivao na webu nakon uploada fotografije nego ispunite EXIF fotografije, pa će se ključne riječi i opis automatski pojaviti kada uploadate fotku. EXIF čitaju sve stock agencije.

Kako bi otprilike shvatili kaj se sve piše, slobodno si pogledajte kako je to napravila konkurencija prije vas.

Ali moja preporuka je da koristite alat koji je razvio Yuri Arcurs, a zove se <a href="http://www.arcurs.com/keywording/" target="_blank" rel="noopener">Keywording tool</a>.

Funkcionira vrlo jednostavno. Upišete par riječi koje opisuju vašu fotku, pa ćete dobiti jedno dvadesetak najpopularnijih fotki s tim ključnim riječima. Nakon toga kliknete na nekoliko njih koje su najsličnije vašoj fotki, pa ćete dobiti ključne riječi koje su korištene na tim fotkama. To si fino iskopirajte i profiltrirajte, odnosno izbacite one riječi koje nisu sadržane na vašoj fotki i to je to.

Još jedan vrlo koristan alat je DeepMeta. On će vam ušparati puno vremena i živaca dok sređujete ključne riječi, naslove i kategorije za iStock.

iStock ima i <a href="http://itunes.apple.com/us/app/istockphoto/id377716883?mt=8" target="_blank" rel="noopener">iPhone aplikaciju</a> s kojom možete vidjeti svoj account i widgete za Mac i Win.

<a href="http://blog.drusany.com/2011/06/27/stock-fotografija/_mg_7287-2/" rel="attachment wp-att-1520"><img class="aligncenter size-full wp-image-1520" title="_MG_7287" src="/uploads/wordpress/2011/06/MG_7287.jpg" alt="" width="315" height="470" /></a>
<h2><strong>Model i Property release</strong></h2>
Ako se na vašim fotografijama vide ljudi, trebat ćete <strong>Model release</strong>. To je obrazac kojim vam model odnosno osoba na fotki daje dozvolu za prodajom fotografija. Bez toga obrasca ne možete staviti fotografije na kojima se vide ljudi (osim kao Editorial fotografije - vidi sljedeći odlomak).

Za maloljetne osobe treba potpis roditelja.

Svaka stock agencija ima obrazac na svojem webu, pa ga možete skinuti i isprintati. Tako ispunjen i potpisan morate scanirati i priložiti uz fotografiju koju želite staviti u svoju bazu.

<img class="aligncenter size-full wp-image-1521" title="_MG_9867" src="/uploads/wordpress/2011/06/MG_9867.jpg" alt="" width="470" height="313" />

Ako pak fotkate neki interijer ili eksterijer po novim pravilima će vas na Shutterstocku tražiti <strong>Property release</strong>. Isto kao i kod MR-a, tu vlasnik objekta daje odobrenje za korištenje fotografija.

iStock i Dreamstime za sada ne traže PR.

<a href="http://blog.drusany.com/2011/06/27/stock-fotografija/_dsc7584-2/" rel="attachment wp-att-1517"><img class="aligncenter size-full wp-image-1517" title="_DSC7584" src="/uploads/wordpress/2011/06/DSC7584.jpg" alt="" width="470" height="313" /></a>
<h2><strong>Editorial fotografije</strong></h2>
Ako imate fotografije nekog događaja na ulici ili nekog koncerta ili nekog sportskog događaja, vrlo vjerojatno da nećete moći dobiti potpisani Model release od tih ljudi. U tom slučaju fotografiju morate označiti kao Editorial čime se njeno korištenje ograničava na ilustraciju nekih članaka u novinama i sl. Takve fotografije se ne mogu koristiti za npr. brošure, plakate itd.

Editorial fotke moraju imati poseban opis koji je detaljno opisan na slijedećem linku <a href="http://buzz.shutterstock.com/creating-the-perfect-editorial-caption " target="_blank" rel="noopener">http://buzz.shutterstock.com/creating-the-perfect-editorial-caption </a>i uglavnom se može primijeniti na sve agencije.

<a href="http://blog.drusany.com/2011/06/27/stock-fotografija/_mg_0887/" rel="attachment wp-att-1528"><img class="aligncenter size-full wp-image-1528" title="_MG_0887" src="/uploads/wordpress/2011/06/MG_0887.jpg" alt="" width="470" height="313" /></a>
<h2><strong>Logo, trademark...</strong></h2>
Na fotkama ne smije biti vidljiv nikakv logotip, natpis niti nešto slično. To sve morate očistiti, izbrisati.. Natpise na majicama, gumbima, predmetima itd. Ništa ne smije biti vidljivo.
<h2><strong>Upload</strong></h2>
Sada kad imate odabrane fotke i ispunjene ključne riječi i naslove slijedi upload. Za većinu agencija preporučujem da to radite preko FTP-a.  Najbrže je i najjednostavnije. Za iStock koristite navedeni DeepMeta

Nakon kaj dignete fotke čekate da vam ih odobre. Nekad to traje par dana, nekad tjedan ili dva. Negdje će gledati i najsitnije detalje oko šuma ili previše korištenja raznih filtera, a negdje će pustiti i fotke slabije kvalitete. Bilo kako bilo, mailom ćete dobiti obavijest kaj je prošlo, a kaj ne. Za one koje nisu prošle će pisati objašnjenje, pa se prema njemu možete ravnati dok korigirate fotku i drugi put pokušavate staviti u bazu.
<h2><strong>Kako zaraditi?</strong></h2>
Nemam pojma :) Pitanje je koliko želite zaraditi. Da li će to biti samo nekaj usputno tek toliko da kapne ili želite zaraditi plaću od stocka.

Ako želite da vam stock pokrije ratu za aparat ili objektiv koji ste kupili na 2-3 godine, onda to ne bi trebao biti problem. Ali ako želite zaraditi plaću od koje možete živjeti onda vam ne gine minimalno 5 sati dnevne zabave samo za stock. Česta fotkanja, svakodnevna obrada fotografija, upisivanje ključnih riječi i ostalih podataka, osmišljavanje snimanja...

Ako ste se pak odlučili za par stotina kuna mjesečno onda trebate puno manje truda i vremena, ali nije ni to zanemarivo. Na Shutterstocku je važan konstantan upload za prodaju, dakle nema odmora.
<h2><strong>Kaj fotkati?</strong></h2>
Ni to ne znam. Sve već postoji u 100 varijanti i to u odličnim izvedbama. Kako konkurirati tome i kako se probiti, fakat ne znam. Mislim znam...kvalitetnim fotkama, upornošću, većom bazom fotografija, idejama koje malo ljudi ima u bazi... Ali probajte ukucati u tražilicu bilo kaj kaj vam padne na pamet i vidjet ćete da postoje već stotine fotki te teme. Oblake i cvijeće nemojte ni pokušavati staviti jer će vam ih vjerojatno u startu odbiti.

Ljudi se puno prodaju. U svim situacijama. Ali već je i ta ponuda prekrcana, pa se nekako treba izdvojiti sa novim idejama i konceptima.

Jednostavno treba probati, pa vidjeti kaj ide i probati se usredotočiti na tu tematiku. Ja sam probao sve, od fotkanja na bijeloj pozadini svih stvari koje sam našao doma, pa sportskih editorijala, interijera, eksterijera, životinja...

Kod stocka se treba pomiriti da sve one fotke koje se vama čine super ne znači da će dobro proći na stocku. Kolko sam ja skužio uglavnom ne prolaze nekakve umjetničke, sa puno efekata i obrade. Traže se uglavnom svjetle fotke, na granici spaljivanja i jako zasićene boje, također do granica nebitno da li su na fotki ljudi ili priroda. Sve mora biti živo i veselo.
<h2><a href="http://blog.drusany.com/2011/06/27/stock-fotografija/_mg_6139-2/" rel="attachment wp-att-1519"><img class="aligncenter size-full wp-image-1519" title="_MG_6139" src="/uploads/wordpress/2011/06/MG_6139.jpg" alt="" width="313" height="470" /></a><strong>Referral photographer</strong></h2>
Uz samu prodaju fotografija nešto sitno možete zaraditi i kao Referal photographer. Svoj referral broj date prijatelju koji počinje sa stockom i on vas navede kao Referral fotografa, pa ćete za svaku njegovu prodaju dobiti neki sitni postotak od par centi.

Eto...nadam se da sam barem malo pomogao ovim postom i sretno ako se odlučite na stockiranje.