Posao predgrupa je uvijek nezahvalan, pogotovo u Hrvatskoj gdje ljudi u dvoranu počnu ulaziti 5 minuta prije glavnog nastupa što i nije baš sreća za bend koji bi trebao zagrijati tu istu publiku.

Tako je bilo i u petak kada su kao predgrupa Hladnom pivu nastupili odlični samoborski hard core punkeri <strong>Deafness by noise</strong>.

Kriv sam, nisam ih nešto aktivno slušao, ali ovo je bend koji zaslužuje malo veći odaziv pogotovo od rockerske publike koja je dolaskom Gajničana napunila dvoranu, dok na predgrupu nije ulazila do pred kraj. Ajde dok je General Woo nastupao kao predgrupa Dropkick Murphysima, pa je logično da nisu svi bili zainteresirani za njegov nastupa, ali ovo je bila druga priča.

DBN je izgleda vani više cijenjen nego na domaćem terenu jer lista ljudi s kojima vani nastupaju, tko im radi albume i tko ih gura je stvarno impresivna.

Kao što rekoh nisam upoznat s opusom, pa ne mogu sad nabrajat kaj se sviralo, ali žestina i raznovrsnost svega što su odsvirali je fascinantna. Oćeš Oi, oćeš Motorhead rifove, punk..ma svega je tu bilo. Čak je i saks uletio na jednoj pjesmi. <strong>Krmpa</strong> se u svojoj SOIA <em>vajfbiterici</em> razbacivao po stageu, vrtio mikrofon, pozirao fotografima, obraćao se publici…tako da ih je stvarno bilo gušt slušati i fotkati.

Vjerojatno nikada ne bi skužili da je to domaći bend da komunikacija s publikom nije na domaćem samoborsko purgerskom.

Šteta da se štedilo na prednjim svjetlima tako da su dečkima face bile uglavnom u mraku i sjeni pa sam dizao ISO i do 6400 ne bi li izvukao nešto.

Uglavnom odličan bend, odličan nastup i eto, nisam oglušio od buke pa su oni dobili jednog novog obožavatelja.

[gallery ids="27517,27519,27520,27521,27522,27523,27524,27525,27526,27527,27528,27529,27530,27531,27532,27533,27534,27535,27536,27537,27538,27539,27541,27542"]