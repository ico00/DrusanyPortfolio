<!-- wp:paragraph {"dropCap":true} -->
<p class="has-drop-cap">Nakon Lige nacija kreće sljedeća faza bodovanja odnosno <strong>kvalifikacija za Europsko prvenstvo 2020.</strong> U skupini (E) smo sa Slovačkom, Walesom, Mađarskom i Azerbajdžanom. Laganica, povikaše seljaci!</p>
<!-- /wp:paragraph -->

<!-- wp:paragraph -->
<p>Da laganicu svjetski vice prvaci mogu zaboraviti pokazala je već sinoćnja utakmica s <strong>Azerbajdžanom </strong>u kojoj su Vatreni na jedvite jade izvukli 3 boda. Stadion ugodno popunjen sa <strong>23.000 navijača</strong> nije bio dovoljan vjetar u leđa protiv očito ne tako slabih Azera. Možda i zato što je taj vjetar po meni bio vjetrić toliko slab da se u jednom trenutku sa zapada čulo "Ajmo sjever" što ne pamtim od...ma nikada to nisam čuo.</p>
<!-- /wp:paragraph -->

<!-- wp:paragraph -->
<p>Iako smo bili dominantniji i lijepo krenuli gola nije bilo. Onda su nam ga lijepo tutnuli iz drugog udarca prema golu i unijeli nepotrebnu nervozu koja je trajala do kraja prvog poluvremena kad je <strong>Borna Barišić </strong>zabio svoj prvijenac za repku i time nas smirenije odveo u svlačionicu.</p>
<!-- /wp:paragraph -->

<!-- wp:paragraph -->
<p>Drugo poluvrijeme se također otezalo bez gola kojeg nije uspio zabiti ni debitant <strong>Bruno Petković</strong>. No u 79. minuti <strong>Kramarić</strong> zakucava za konačnih <strong>2:1</strong> i spas od blamaže.</p>
<!-- /wp:paragraph -->

<!-- wp:paragraph -->
<p>Već u nedjelju igramo protiv Mađara u Budimpešti pa ćemo vidjeti da li je ovo bilo štucanje na početku uigravanja ekipe ili imamo većih problema.</p>
<!-- /wp:paragraph -->

<p>[gallery ids="30285,30286,30287,30288,30289,30290,30291,30292,30293,30294,30295,30296,30297,30298,30299,30300,30301,30302,30303,30304,30305,30306,30307,30308,30309,30310,30311,30312,30313,30314,30315,30316,30317,30318,30319,30320,30321,30322,30323,30324,30325,30326,30327,30328,30329,30330,30331,30332,30333,30334,30335,30336,30337,30338,30339,30340,30341,30342"]</p>