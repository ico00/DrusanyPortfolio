Sram me priznati, ali u <strong>Rastokama</strong> sam zadnji put bio 2006. i to naravno na putu prema puno popularnijim Plitvičkim jezerima. Te godine se nisam previše zadržao. Kratka šetnja, par fotki i to je bilo to. Nije bilo nekog sadržaja ili nečega što bi mi pažnju okupiralo na duže vrijeme.

&nbsp;

No čuo sam da se situacija malo popravila i ovaj produženi vikend je bio pogodan za jednodnevni izlet na Rastoke. Ovaj put sam bio oboružan stativom i posuđenim <strong>ND</strong> i <strong>CPL filterom</strong> i bio spreman za fotkanje svilene vode.

&nbsp;

Po dolasku pred ulaz u taj turistički dio Rastoka odmah sam primjetio novost - <strong>parking</strong> se naplaćuje te spada u prvu zonu grada Slunja što košta kao u centru Zagreba odnosno <strong>6 kn</strong> sat vremena. No može se stajati neograničeno pa ne morate strepiti da ćete nakon dva sata dobiti dnevnu kartu pod brisač. Također je pohvalno plaćanje mobitelom. Postoje 3 ulaza na kojima grupe turista plaćaju upad, ali za pojedince je još besplatno. To sam pročitao dok sam tražio kaj bi tamo sve bilo zanimljivo vidjeti. Za naplatu su se odlučili u turističkoj zajednici grada Slunja nakonšto su shvatili da ljudi samo dolaze i gledaju, a oni ništa ne zarađuju. Onda su se navodno pobunili ovi privatnici da im pada broj posjeta. Bunili su se i ovi koji su obnovili svoje kuće i mlinove (zamislite, obnovili su svoje kuće), pa im se to kao nije isplatilo. Navodno su pokušali i nekim turistima zabraniti fotografiranje i slične gluposti. Pogubio sam se u svim tim člancima ko tu koga  i odmah mi je proradila kiselina u želucu pa sam odustao od pokušaja da shvatim problematiku.

&nbsp;

Ako ste neupućeni kao ja onda ćete samo kružiti oko tog turističkog dijela sa nekom kratkom stazicom, parkingom i par restorana, ali prijatelj kaže da to nije sve te da se izvan tog kruga može naći još dosta prirodnih ljepota. Osobno nisam bio spreman za istraživanje okoline pa smo žena i ja ziheraški napravili taj mali krug. Na toj ruti ćete naći i kemijske i neke kontejnerske <strong>WC</strong>-e. Ako vam se ne piša ili kaka u zagrijanom Toi-Toiu onda imajte spremno <strong>4 kn</strong> u kovanicama, ali uzmite si i vlažne maramice i papira jer toga na žalost unutra nema.

Poslije piš pauze smo ušli u nekakav <strong>privatni dio</strong> na kojem se naplaćuje ulaz. Pripremite<strong> 25 kn po grlu</strong> pa možete ući na dio sa lijepo pošišanom livadom, slapovima, klupicama, mlinom, mini špiljom itd. Prema našem iskustvu se tamo jedino i isplati otići.

&nbsp;

Na imanju su se konstantno izmjenjivale grupe azijskih turista tako da mi se čini kako promet i nije baš loš.

&nbsp;

Rastoke su u biti rastakanje rijeke <strong>Slunjčice</strong> gdje preko sedrenih stijena ulazi u <strong>Koranu</strong>. To rastakanje je rezultiralo brojnim malim slapovima, a najpoznaitji su <strong>Hrvoje</strong> :-), <strong>Buk</strong> i <strong>Vilina kosa</strong>.

&nbsp;

Kako smo došli dosta kasno tako je i fotografiranje bilo otežano. Jako sunce se konstantno izmjenjivalo sa laganom naoblakom, pa su mi željene fotografije duge ekspozicije stradale odnosno spalile su se. Iznad 30 sekundi nije išlo unatoč<strong> ND B+W Neutral Density Filteru 0,9-8X  </strong>na koji je dodan i <strong>cirkularni polarizator</strong>. Također neki djelovi su bili u sjeni neki na suncu pa to nije to. A na izlet sam išao sa ženom, a ne sa svojim foto društvom pa se nisam previše ni bavio fotkanjem koje je dodatno oteženo skoro pa totalnim zatamnjenjem pri kadriranju. Naime dok našerafite sve to ispred objektiva niš nebute vidli pa nećete moći ni kadrirati normalno. Za takva snimanja treba vremena i živaca. Sve postaviti bez filtera, pa staviti filtere, pa snimati i još snimati i još snimati. Nema ništa na brzinu i u glupa doba dana. Zna se kad se snima priroda, a to sigurno nije ovo doba kad sam ja pokušavao.

&nbsp;

I još samo da sumiramo ovaj izlet i financijski ako nekog zanima. Doma od mene (Dubrava) do tamo po staroj cesti treba točno sat i pol iliti 125 km. Kad se to tam i natrag pretvori u novce to je oko 270 kn uključujući benzin i cestarinu (2 x 20kn). Tamo potrošite 50 kn na upad i cca 250 kn na ručak i kavu i dođete na minimalnih <strong>570 kn za dvije osobe</strong>.

No to nije puno novaca za Hrvate jer po viđenoj vožnji na staroj cesti imaju dovoljno love za sumanutu jurnjavu  i kazne pa si valjda mogu priuštiti i izlet u prirodu.

&nbsp;

[gallery link="file" columns="4" ids="18368,18369,18370,18371,18372,18373,18374,18375,18376,18377,18378,18379,18380,18381,18382,18383,18384,18385,18386,18387,18388,18389,18390,18391,18392,18393,18394,18395,18396,18397,18398,18399,18400,18401,18402,18403,18404,18405"]

&nbsp;