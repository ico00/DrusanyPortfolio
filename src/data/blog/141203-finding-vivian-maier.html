<p style="text-align: left;"><strong>Vivian Maier</strong>. Dadilja, ekscentrična čudakinja i vrsna fotografkinja. Njenu životnu priču možete pogledati u <a href="http://www.imdb.com/title/tt2714900/?ref_=nv_sr_1" target="_blank"><em>Finding Vivian Maier</em></a>, odličnom dokumentarcu koji nam osim njenog fotografskog života otkriva i onu tamniju i žalosniju stranu.</p>
 <img class="aligncenter size-full wp-image-16740" src="/uploads/wordpress/2014/12/Vivian.jpg" alt="" width="486" height="720" />

Gospođica Maier kako je često inzistirala da ju zovu bila je genijalna samozatajna fotografkinja koja je bilježila život ulica <strong>New Yorka</strong> do 1956., odnosno <strong>Chicaga</strong> do svoje smrti 2009.

&nbsp;

Kao i mnogi umjetnici prije nje, unatoč genijalnosti svog rada Viv nije doživjela svojih 5 minuta slave. Svijet ju je otkrio sasvim slučajno kad su trojica foto kolekcionara kupila kutiju sa njenim fotografijama i negativima na aukciji.

Dokumentarac nas vodi kroz priču <strong>Johna Maloofa</strong>,  jednog od trojice sretnika. On je kupio najveći kofer sa negativima za nekih 380$. Rečeno mu je da je su unutra negativi neke tamo fotografkinje Vivian Maier. Maloof se probao poslužiti Googleom kako bi na najlakši način došao do informacija o njoj međutim ni slova o Vivian.

&nbsp;

I tu kreće priča o otkrivanju njene foto ostavštine, o otvaranju Vivianine kutije iz koje su izašle sve foto divote sa ulica NewYorka i Chicaga skrivene u razvijenim i bezbroj nerazvijenih rola filma.

&nbsp;

John Maloof je započeo svoje životno djelo, predstavljanje Vivian Maier. Na samom početku bez uspjeha odnosno bez većeg interesa za novootkrivene fotografije, ali ubrzo nakon toga je slijedila zasluženo priznanje i ogroman interes te publicitet. Iz nekog razloga njeni radovi još teško prolaze kod nekih institucija, muzeja i "umjetnika", no to je samo još jedan dokaz da je taj svijet jedan govnarski i folerski svijet kojem ne bi trebalo pridavati pažnju. Kako njegova opsesija raste angažira i rodoslovca kako bi posložio obiteljsko stablo Vivian Maier, putuje i u Francusku kako bi vidio kraj u kojem je odrastala.

&nbsp;

Vivian nije živjela glamuroznim životom poznatog fotografa, bila je obična dadilja koja je uvijek imala svoj <strong>Rolleiflex</strong> oko vrata i konstantno fotografirala ili pak snimala, a za njene fotografije nije znao nitko.

&nbsp;

Kako to ide sa svim genijalcima, s jedne strane dobiješ na drugoj ti se uzme pa tako ni Vivian nije pošteđena. Kako o njenom životu nitko skoro ništa ne zna može se pretpostaviti da je bila zlostavljana ili silovana, nije dozvoljavala ljudima da je taknu, mrzila je muškarce, maltretirala je i djecu koju je čuvala, nasilno ih hranila i iživljavala se na njima, skupljala je novine, ali do te mjere da se nije moglo hodati po sobi dok je visina tih naslaga dolazila i do stropa. Uglavnom nije joj baš bilo sve čisto u glavi, ali fotografski opus je jedan od značajnijih 20. stoljeća.

&nbsp;

Da ne laprdam dalje, ako vas zanima fotografija i ova neobična žena, odvojite oko 90 minuta svog vremena i pogledajte <em>Finding Vivian Maier</em> koji je pobrao par nagrada, a nominiran je za još nekoliko, između ostalih i za oskara.

&nbsp;