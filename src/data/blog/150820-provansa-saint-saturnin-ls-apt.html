<strong>Saint Saturnin-lès-Apt</strong> je malo srednjovjekovno mirno neturističko selce gdje smo bili smješteni za vrijeme boravka u Provansi. Francuska se dijeli na pokrajine i departmane pa bi tako ovo selo pripalo pokrajini <strong>Provansa-Alpe-Azurna obala</strong> (Provence-Alpes-Côte d'Azur) odnosno departmanu <strong>Vaucluse</strong>. Ide ta podjela još dublje, ali tko će to poloviti sve.

&nbsp;

U ovom selu nećete tulumariti svaku večer do ranog jutra jer takvih sadržaja jednostavno nema. Tu je par lokalnih kafića, mali Spar, mesar, popularna pekara gdje su svakog jutra redovi, a iz nje Francuzi pod miškom kućama nose svježe bagete. Ima tu i neki hotelčić, turistički info pult i naravno crkvica (kao što se i vidi na svakoj drugoj fotki). Za godišnji odmor Sodoma i Gomora ćete morati otići u neko veće mjesto.

&nbsp;

Crkva sa 6 zvona u zvoniku (<strong>Eglise St-Etienne</strong>) datira od cca 1860. a unutra je drveni kip Majke Božje i neke slike iz 16. stoljeća.

&nbsp;

U selu ćete uz hrpu lijepih kućica i uskih ulica naći i <strong>spomenik Josephu Talonu</strong> koji je u 18. stoljeću otkrio kako kultivirati tartufe. Tu je i stara kamena fontana u blizini crkve, na brdu se nalazi i jedna od tri <strong>vjetrenjače</strong> u okolici. Druga je odmah do nje ali je renovirana u nekakvu kulu dok treću nisam vidio.

Na brdu iznad crkve su ruševine <strong>starih zidina</strong> iz 11. stoljeća gdje se nalazi i kapelica <em><strong>Castrale Saint-Saturnin</strong>. </em>S tog mjesta ćete vidjeti i <strong>branu</strong> uz koju je malo jezero koje je skupljalo kišnicu i bilo glavni izvor vode za selo davnih dana. Sada voda vjerojatno i nije bog zna kaj jer sam vidio kako se u jednom ćošku skupljaju vreće sa smećem.

&nbsp;

U okolici se svaki dan na drugom mjestu održava <strong>sajam</strong> sa raznom svježom klopom, voćem, sirevima i drangulijama, ali su nas nekako svi zaobišli odnosno nisam imao aparat kad je bio u našem selu no to je nešto što se isplati pogledat.

&nbsp;

Uz svaku važniju povijesnu građevinu imate i pločicu "Historic monument" da vam ne promakne.

&nbsp;

A sad nadoknađivanje jučerašnje slabe galerije :)

&nbsp;

[gallery link="file" columns="4" ids="19055,19056,19057,19058,19059,19060,19061,19062,19063,19064,19065,19066,19067,19068,19069,19070,19071,19072,19073,19074,19075,19076,19077,19078,19079,19080,19081,19082,19083,19084,19085,19086,19087,19088,19089,19090,19091,19092,19093,19094,19095,19096,19097,19098,19099,19100,19101,19102,19103,19104,19105,19106,19107"]

&nbsp;