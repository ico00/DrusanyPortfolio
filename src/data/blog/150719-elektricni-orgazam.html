<!-- wp:paragraph {"dropCap":true} -->
<p class="has-drop-cap">Zatvaranje ovogodišnjeg odličnog&nbsp;<strong>Ljeta u MSU </strong>kojeg je njegov tvorac <strong>Branko Kostelnik</strong>&nbsp;posvetio nedavno preminulom Vladi Divljanu pripalo je kultnom beogradskom bendu <strong>Električnom orgazmu</strong>.</p>
<!-- /wp:paragraph -->

<!-- wp:paragraph -->
<p>Upravo njih i <a href="http://foto.drusany.com/2015/06/14/majke/" target="_blank" rel="noopener">Majke</a> sam najviše htio pogledati i fotkati na krovu MSU-a, no posjetio sam i odličan <a href="http://foto.drusany.com/2015/07/12/laibach/" target="_blank" rel="noopener">Laibach</a> pa čak i <a href="http://foto.drusany.com/2015/07/05/edo-maajka/" target="_blank" rel="noopener">Edu Maajku</a>.</p>
<!-- /wp:paragraph -->

<!-- wp:paragraph -->
<p>Baš kao i u slučaju Majki bio sam na podosta njihovih koncerata jer Orgazam nisu stranci u Zagrebu, ali nikada nisam fotkao tako da sam se baš veselio ovoj suboti iako sam skoro odustao od napuštanja klimatiziranog stana i odlaska na zagrijani krov MSU-a. No ipak sam otišao i nije mi bilo žao.</p>
<!-- /wp:paragraph -->

<!-- wp:paragraph -->
<p>Električni orgazam je jedan od onih bendove uz koje se odrastalo, bend sa hrpetinom besmrtnih hitova, bend raznih stilova. Kad preslušate sve albume  čuti ćete od punka, novog vala, preko psihodelije do čistog rocka pa čak i nekog funka na zadnjem albumu. Nikako nisu bend tipa AC/DC kod kojeg ćete teško povući crtu između albuma.</p>
<!-- /wp:paragraph -->

<!-- wp:paragraph -->
<p>Ali kako to obično biva unatoč činjenici da im je zadnji album <strong>To što vidiš to i jeste</strong>&nbsp;(2010,) najprodavaniji album i što je Gile rekao da im je ovo vjerojatno najkvalitetniji album, najveći okidač na koncertima su stare pjesme. Nikada nisam na čistom da li je to stvar nostalgije ili bendovi ipak nisu u pravu kada misle da su baš u trenutnoj fazi najbolji, najzreliji. Opet ću spomenuti sličnu priču i sa Hladnim pivom. Istina je da su sada mega popularni da se ovo novo prodaje, da pune arene, ali onda odsviraju i snime <a href="http://foto.drusany.com/2014/03/08/hladno-pivo-evo-vam-dzinovski/" target="_blank" rel="noopener">Evo vam Džinovski</a> i to je ono što će se pamtiti.</p>
<!-- /wp:paragraph -->

<!-- wp:paragraph -->
<p>Uz <strong>Gileta</strong> su jučer na krovu bili i <strong>Ljuba,</strong>&nbsp;<strong>Švaba</strong>, <strong>Banana</strong> i <strong>Pače</strong> (zvuči presmiješno :) i po meni su odradili dobru svirku. Godine su tu, kod nekih se pojavio i višak kilograma pa nije trebalo očekivati neke scenske egzibicije, ali isporučili su nam solidnu buku pa smo na trenutak mogli zaboraviti paklenu vrućinu.</p>
<!-- /wp:paragraph -->

<!-- wp:paragraph -->
<p>Krov MSU-a nije bio niti približno ispunjen. Da li je tome kriv visok datum za koncert u Zagrebu ili nezainteresiranost, vrućina, ali bilo je malo tužno gledati ove velikane pred prorijeđenom publikom.</p>
<!-- /wp:paragraph -->

<!-- wp:paragraph -->
<p>Na Laibachu su fotografe potjerali iz foto pita u pauzi da bi na Orgazmu fotkanje bilo upitno. Naravno to se nije znalo unaprijed nego nakon što dođeš tamo pa čekaš sat vremena za početak koncerta. Redari nisu bili skroz upućeni nego se čekao nekakav sastanak Kostelnika i benda u 21:30 ako sam dobro shvatio, a koncert je najavljen za 21h. Vrlo profesionalno. Nakon vijećanja su odlučili da se mogu fotkat prve 3 pjesme. I tako ode velika prednost fotkanja koncerata u MSU. No kako nije bilo gužve moglo se komotno fotkati odmah sa ograde prvog reda tako da stvarno ne znam čemu se pravit pametan i samo ko papiga ponavljati prve 3 pjesme. U pitu je ostao Pixsell ako se ne varam i cura iz MSU koja fotka&nbsp;s nekim idiotom s kojim ne može napraviti normalnu fotku. Valjda zvuči jako profesionalno ako kažeš "3 pjesme bez fleša". Iako sam mislio da Gile ima više razumijevanja za odnos fotografa i izvođača s obzirom da je gostovao kao model na Hoykinoj zadnjoj Fotosofiji.</p>
<!-- /wp:paragraph -->

<!-- wp:paragraph -->
<p>Nije baš previše mozga uloženo u takve odluke, ali kaj je tu je.</p>
<!-- /wp:paragraph -->

<p>[gallery ids="18822,18823,18824,18825,18826,18827,18828,18829,18830,18831,18832,18833,18834,18835,18836,18837,18838,18839,18840,18841,18842,18843,18844,18845,18846,18847,18848,18849,18850,18851,18852,18853,18854,18821,18855,18856,18857,18858,18859,18860,18861,18862,18863,18864,18865,18866,18867,18868,18869,18870,18871,18872"]</p>