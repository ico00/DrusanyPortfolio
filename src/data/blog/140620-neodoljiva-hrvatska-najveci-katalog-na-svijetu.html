<strong>Širok 1398 mm, visok 1650 mm, svojih 70 kg</strong> razbacao je na preko 350 stranica odnosno 900 kvadrata papira. Govorim o najvećem katalogu na svijetu koji želi ući u <strong>Guinnessovu knjigu rekorda</strong>, o <strong><a href="http://www.neodoljivahrvatska.com" target="_blank">Neodoljivoj Hrvatskoj</a></strong>. Projekt je to Sunčane Matić (<a href="http://www.lux-promocija.com" target="_blank">Lux Promocija</a>) na kojem je radila 3 godine sa pedesetak renomiranih suradnika, a eto mogu se pohvaliti da sam se i ja našao u ovoj priči.

&nbsp;

Kada smo se prvi put sjeli razgovarati o ovom katalogu pomislio sam kako je to dosta ambiciozno, preambiciozno za ovo podneblje i močvaru u kojoj živimo. Puno materijala, puno suradnika, puno fotografija, problemi oko pronalaska tiskare koja je u stanju napraviti tisak i uvez tog formata, i samo plaćanje dolaska gospode iz Guinnessa naravno znači puno uloženog novca. A pronalaženje državne potpore, sponzora i normalnih ljudi spremnih pomoći u lijepoj našoj u ova nesretna vremena je pomalo mazohistički suicidalna misija.

&nbsp;

Daljnji tijek nastajanja kataloga je samo dokazao da sam bio u pravu i da je ovo sve oko nas divlji zapad odnosno Balkan na maksimumu. Ali kad je netko uporan i kad vjeruje u svoj projekt, opće dobri i sebe poput Sunčane, onda nekim čudom ipak uspije. Tako je katalog ipak završen, otisnut, a njegova promocija je bila 17.2.2014. u Westinu na 17. katu.

&nbsp;

Osim velikog kataloga, tiskani su i oni manji, dvokilaši standardnog formata koji su ipak praktičniji za svakodnevno listanje. Katalog pokriva stvarno puno toga, opisuje državu u svim segmentima od identiteta Hrvatske, gospodarstva, kulturnog, znanstvenog, ekološkog, ruralnog turizma, aktivnog odmora, pčelarstva, maslinarstva, preko sporta, jedrenja, iseljeništva itd.

&nbsp;

Ne postoje dvije vrste kataloga nego je dizajn napravljen u 2 stupca, u svakom po jedan jezik - hrvatski i engleski. Ovo nije foto monografija nego katalogom prevladavaju stručni tekstovi kojima fotografije služe za ilustraciju i siguran sam da će njegovim listanjem svatko naučiti nešto novo što do sada nije znao o Hrvatskoj, bilo to o njenoj kuhinji, prirodnim ljepotama ili nečem trećem npr. mnogim nacionalnim manjinama koje ostvaruju suživot u Hrvatskoj.

&nbsp;

Nakon promocije katalog je krenuo na svoje putovanje - listanje Hrvatskom. Prva stanica bila je Zagorje; Muzej seljačkih buna, pa Muzej krapinskih neandertalaca, Klanjec, Kumrovec, Opatija, Brod na Kupi, a trenutno se nalazi u Lici Muzeju Gacke u Otočcu i izaziva veliku pažnju kao atrakcija gdje je izložen.

&nbsp;

Projekt prati i web stranica <a href="www.neodoljivahrvatska.com" target="_blank">www.neodoljivahrvatska.com</a> gdje su svi fotografi pozvani ulogirati se i svojim fotografijama pokazati svijetu i najskrovitiji kutak lijepe naše.

&nbsp;

Da ne ostane sve samo na priči o najvećem turističkom katalogu na svijetu, Sunčana je kao održivost projekta pripremila i prvi hrvatski kongres održivog ekološkog turizma na jesen u Zagrebu, a u pripremi je i prvi hrvatski kongres sportskog turizma za 2015. godinu. Cilj je Neodoljive Hrvatske ne samo predstaviti modernu i konkurentnu Hrvatsku, već je zaista i takvom učiniti. Projekt sveukupno dokazuje kako je snove malog čovjeka u Hrvatskoj ipak moguće ostvariti koliko god se nemoguće to činilo u početku.

&nbsp;

I za kraj evo i moj skromni doprinos Neodoljivoj Hrvatskoj.

&nbsp;

&nbsp;

[gallery columns="4" link="file" ids="14012,13995,13996,13997,13998,13999,14000,14001,14002,14003,14004,14005,14006,14007,14008,14009,14010,14011,14013"]