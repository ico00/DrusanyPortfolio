Svaka budala ima svoje veselje. Tako moj frend Marin uz civilni, svakodnevni auto ima i auto za gušt. Veselje ove budale je kao što znate fotkanje.

Tako smo nas dvojica odlučili prošetati njegov stari <strong>BMW E21 (315)</strong> iliti prva trojku po prigorsko-zagorskim cestama i napraviti par jesenskih fotki nek se nađu.

Priželjkivali smo izlazak sunca da to sve bude još ljepše na fotkama, ali jesen se nije dala pa je nebo bilo sivo i isprano, a u zraku magla. To u konačnici i nije ispalo loše jer je svjetlo bilo difuzno, a nebo se i tako nije vidjelo na većini fotki.

Nedavno sam kupio novi auto s relativno dosta opreme pa je vožnja u ovom oldtimeru dosta čudno iskustvo iako je u to doba bio solidan auto, ulazak u svijet BMW-a. Razmazila su nas grijana sjedala, preklopivi grijani retrovizori, paljenje na gumb, servo, ABS, navigacije i ostala tehnološka čuda i to najbolje shvatite kada sjednete u ovakav auto. Od motanja volana ćete dobiti muskulfiber, klima će vam biti otvaranje prozora - na ručicu, potrošnja neće biti štedna, vrata ćete zamislite otvarati ključem i to preko bravice na vratima, a umjesto sticka gurat ćete kazete ako želite malo muzike. Ali imat ćete onaj neki gušt kao dok fotkate na film ili slušate muziku s ploča. Naravno gušt će vam biti samo ako ste auto entuzijast, u suprotnom bi ovaj auto gurnuli na prvom zavoju niz breg.

BMW E21 (315)
<ul>
 	<li>Godište: 1981. g</li>
 	<li>Motor: 1.6 75 KS</li>
 	<li>Boja: Safari beige</li>
 	<li>Felge Melber 7x15"</li>
 	<li>Gume 185/55/15</li>
 	<li>Volan: Momo Indy</li>
 	<li>Privjesak: Custom made Lolina kućna manufaktura</li>
 	<li>Prednji BBS spoiler</li>
</ul>
Fotkali smo kao što rekoh na ruti <strong>Cerje-Puntijarka</strong>, a pokušavali smo klasične statike na ugibalištu kao i neke panninge bez divljanja na cesti jer se taman spustila gusta magla (prestani se smiješkati Velimire), a na cesti se nalazilo podosta planinara željnih štrudle. U najboljem prolazu nam se nasrala prokleta Dacia taman kad je BMW bio u punom kadru. Za interijere sam se konačno poigrao sa <strong>fišem</strong> i flešom i dosta sam zadovoljan rezultatom za prvi pokušaj i uvjete snimanja onako raskreljen na zadnjem sicu s aparatom u jednoj ruci i flešom u drugoj. Koristio se i <strong>macro</strong> za detalje tako da je galerija šarolika...i velika naravno.

[gallery ids="29271,29272,29274,29275,29335,29278,29280,29281,29282,29283,29284,29285,29286,29287,29288,29289,29290,29291,29292,29293,29294,29296,29297,29298,29299,29300,29301,29302,29303,29305,29306,29307,29308,29309,29310,29311,29312,29313,29314,29315,29316,29317,29318,29319,29320,29321,29322,29323,29324,29325,29326,29327,29328,29329,29330,29331,29332,29333,29334"]