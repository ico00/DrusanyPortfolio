<span style="color: #d03737;"><a href="http://ivana-maletic.com/index.php/iz-ureda/predstavljanje-rh-u-bruxellesu.html" target="_blank"><span style="color: #d03737;">Ured zastupnice u Europskom parlamentu Ivane Maletić</span></a></span> je organizirao događaj pod nazivom <strong>Hrvatska – izvor vode (Croatia - a source of water)</strong>. Između ostalog organizirana je i izložba fotografija na kojoj su završile i moje dvije fotke sa Sljemena i izvora Gacke.

&nbsp;
<p style="text-align: center;"><img class="aligncenter size-full wp-image-10102" src="/uploads/wordpress/2013/10/DSC1994.jpg" alt="Sljem" width="780" height="519" /></p>
<p style="text-align: center;"><img class="aligncenter size-full wp-image-10103" src="/uploads/wordpress/2013/10/MG_0789.jpg" alt="Gacka" width="780" height="520" /></p>
&nbsp;

U cijelosti prenosim tekst objavljen na web stranica Ureda Ivane Maletić, te galeriju fotografija s otvorenja koju je snimio kolega <a href="https://www.facebook.com/FotoDinac?fref=ts" target="_blank"><span style="color: #d03737;">Dinko Bažulić</span></a>.



<em>Pred brojnim uzvanicima predstavljena je 2. listopada od 19h do 22h po prvi put Republika Hrvatska u Europskom parlamentu na događaju pod nazivom <strong>Hrvatska – izvor vode (Croatia - a source of water)</strong>.</em>

<em>Od svih hrvatskih ljepota i bogatstava izabrana je voda jer je to naš vrijedan prirodni resurs s velikim gospodarskim potencijalom. Prema izvješću o vodnim zalihama koje je izradio UNESCO između 188 zemalja svijeta Hrvatska se na prostoru Europe smjestila na visoko treće mjesto, iza Islanda i Norveške.</em>

<em>Cilj je bio ukazati na veliki potencijal koji Republika Hrvatska ima i koji je važno pametno iskoristiti. Pritom se ne misli na komercijalizaciju voda u smislu privatizacije jer je voda opće dobro i bogatstvo naroda i države. Međutim, važno je to dobro staviti u funkciju podizanja životnog standarda, rasta i razvoja. Godišnje samo iz Like milijarde eura vrijednosti vode istječe u more. Hrvatski vodni potencijal je golem te predstavlja izvrstan izvozni adut.</em>

<em>Na predstavljanju Republike Hrvatske u Europskom parlamentu izložene su fotografije hrvatskih autora Bažulić, Bizek, Drusany, Fabijanić, Gobbo, Golubić, Hohnjec, Horvat, Karabegović, Šafarek, Olujić. Mogle su se vidjeti rijeke Zrmanja, Neretva, Cetina, Krka, Plitvička jezera, Modro i Peručko jezero te ostali hrvatski izvori vode. Izložba će ostati u Europskom parlamentu čitav tjedan.</em>

<em>Uzvanike su Lijepom našom zvukovima prekrasnih klasičnih i narodnih skladbi provele Mozartine uspješan hrvatski djevojački zbor osnovan u Zagrebu 1999. Mozartine su prva grupa koja je posjetila Europski parlament u programu Visitors kojeg mogu koristiti samo zastupnici u Europskom parlamentu za organiziranje posjeta građana iz države iz koje dolaze.</em>

<em>Poslužene su hrvatske delicije: slavonski kulen, dalmatinski pršut i sir, torta Croatera, voda Jana i neka od najboljih hrvatskih vina iz Imotskoga, Skradina, Vodica, Vukovara, Solina i Dubrovnika.</em>

<em>Već za dva dana, u petak 4. listopada u Zagrebu će se održati konferencija pod istim nazivom kao predstavljanje u Europskom parlament: Hrvatska – izvor vode.</em>

<em>Za nas, kao državu članicu EU, izdvojena su značajna sredstva iz Kohezijske i Poljoprivredne politike. Europske fondove možemo koristiti za zaštitu i očuvanje voda i vodnog bogatstva, te za modernizaciju i proširenje proizvodnih pogona, za istraživanja, razvoj i inovacije.</em>

<em>Cilj Konferencije u Zagrebu je skrenuti pažnju na ovo važno nacionalno bogatstvo i ukazati na važnost uključivanja politike upravljanja vodama u sve strateške dokumente Republike Hrvatske.</em>

<em>Potrebno je još dosta sredstava uložiti u Republici Hrvatskoj da se osigura što bolja kvaliteta vode, smanje gubici iz vodoopskrbnog sustava, racionalno gospodari vodom, te spriječe zagađenja. Neophodna su ulaganja u sustav javne vodoopskrbe jer do 2023. godine želimo dosadašnji postotak od 80% priključenosti povećati na 95%, za što je potrebno oko 2 milijarde eura ulaganja.</em>

<em>Izgradnja sustava zaštite od poplava i navodnjavanja od posebnog je značaja za Republiku Hrvatsku osobito zbog daljnjeg razvoja i jačanja poljoprivredne proizvodnje. Navodnjavamo 0,5% površina, a pogodnih tala za navodnjavanje je jako puno osobitu u Osječko-baranjskoj i Vukovarsko-srijemskoj županiji.</em>

<em>Sve su to prihvatljiva ulaganja za financiranje iz Europskih fondova o čemu će se detaljnije govoriti na Konferenciji u Zagrebu.</em>



[gallery columns="4" link="file" ids="10108,10112,10109,10110,10111,10114,10115,10113,10116"]