Svjedoci smo totalnog raspada zdravog razuma, svi imaju neopisiv poriv fotografirat sve oko sebe, odnosno sebe u svemu oko sebe.  Do nedavno sramežljivi ljudi sada imaju narcisoidne Instagram i Facebook profile u kojima bilježe svaki svoj korak, jelo, događaj koji istu minutu moraju podijeliti s neznanim i znanim na svim mogućim društvenim mrežama. Jer Internet to traži od njih, uostalom tko će ti išta vjerovat ako to nisi ovjekovječio fotkom.

E sad u toj cijeloj priči osim toga kaj su ljudi idioti me smeta i to kaj rade loše fotke. Naučili su sve specifikacije svih mobitela, znaju sve o kamerama, fleševima, megapixelima, ali ne znaju opalit normalnu fotku. I zato dragi instagram manijaci i ostali dajte obratite pažnju na par detalja koji čine razliku između dobre i loše fotke, pa kad već silujete Internet dajte da to barem liči na nekaj.

Neću vam nabrajati sranja poput budite svoji, pronađite svoj stil, pazite na zlatni rez, prenosite emocije fotografijom, bla bla, nego par korisnih iskoristivih savjeta.
<h2><b>Svjetlo iza leđa</b></h2>
Ovo je možda najjednostavniji savjet , najlakše ga je provest, a čini ogromnu razliku u kvaliteti fotografije.

Dakle nemojte mobitelom fotkati baš u sunce i izvor svjetla jer koliko god tehnologija u mobitelima išla naprijed, unutra je i dalje relativno loš senzor, optika i ostalo što život značl pa će fotke okinute u izvor svjetla dati flah, šumovitu, ne baš <i>apetitlih</i>  fotku.

Sve što trebate napraviti je stati tako da vam je svjetlo iza leđa i to je to. Razlika je drastična.

<code></code>

<img class="aligncenter size-full wp-image-26315" src="/uploads/wordpress/2017/11/usunce.jpg" alt="" width="768" height="1024" /><img class="aligncenter size-full wp-image-26314" src="/uploads/wordpress/2017/11/sunceiza.jpg" alt="" width="768" height="1024" />

<code></code>

Naravno nemam ništa protiv fotkanja u protusvjetlo, štoviše volim ga, ali trenutno nije pogodno za mobitelaše.
<h2><b>Kut snimanja</b></h2>
Znate ono kad vam glava ispadne jajasta, da ne kažem da izgledate ko debil pa se čudite zašto je to tako. E zato jer snimate pod krivim kutom. Nemojte odmah okinut tek tolko da okinete nego se melo sagnite ili popnite dok ne vidite da je situacija na ekranu normalna, da vam glava nije kao u aliena ili da objekt snimanje ne izgleda ko da ulazi u crvotočinu u zvjezdanim stazama.

Probajte gađat pravi kut (kamera-osoba) za što manje piganja kad fotkate ljude.

<code></code>

<img class="aligncenter size-full wp-image-26319" src="/uploads/wordpress/2017/11/distorzija.jpg" alt="" width="768" height="1024" /><img class="aligncenter size-full wp-image-26318" src="/uploads/wordpress/2017/11/bezdistorzije.jpg" alt="" width="768" height="1024" />

<code></code>
<h2><b>Ne drmusaj</b></h2>
Nema mi goreg od izdrmusane fotke. Nesuvislo mutne fotke vole jedino oni kvazi umjetnici koji misle da za razumijevanje njihove fotografije treba biti uzvišenog bića. Svi drugi ih ne vole.

Zato ne drmusajte mobitelom dok fotkate. Smirite se, stanite, udahnite, lagano stisnite taj ekran i već će biti bolje.

Ako želite još bolje rezultate preporučam da okinete pomoću <i>timera</i>. Tako ćete izbjeći pritiskanje ekrana i smanjiti rizik mutne fotke, a <i>timer</i> (barem kod iPhonea) će okinuti više fotki u <i>burst modu</i> pa bi barem jedna trebala biti oštra.
<h2><b>Higijena leće</b></h2>
Mobiteli se svugdje guraju, sa svačim se primaju i vrlo je lako zamastiti ili zgrebati leću što će utjecati i na kvalitetu fotke. Ako je leća zgrebana tu pomoći nema, ali ako je masna uvijek ju možete počistiti s nekom mekanom maramicom, krpicom, ili nečim kaj nije baš šmirgl papir. I eto fotke će biti čišće, a možda i fokusiranje bude brže.
<h2><b>Obrada</b></h2>
Kao i kod fotkanja pravim fotićem fotku možete dodatno obraditi sa nekim od programa za tu namjenu. Kako sam već pisao ja koristim samo odličan besplatan program Snapseed, ali tu je naravno i Lightroom za mobitele ili 1000 drugih sličnih programa.

Obrada fotografije može značiti ogromnu razliku – onu između brisanja i objavljivanja pa se potrudite malo i u tom segmentu, ali pazite da ipak ne pretjerate. Možda će vam biti sexy one vrišteće HDR fotke napucane bojama, ali vjerujte nisu.

<code></code><img class="aligncenter size-full wp-image-26322" src="/uploads/wordpress/2017/11/pp-before.jpg" alt="" width="684" height="910" /><img class="aligncenter size-full wp-image-26320" src="/uploads/wordpress/2017/11/pp-after.jpg" alt="" width="684" height="910" /><code></code>
<h2><b>Snimajte video vodoravno</b></h2>
Za kraj jedan video savjet. Držite mobitel vodoravno dok snimate video. Da li je vaš televizor okomit,vaš kompjuter ili možda vaš laptop? Nisu. Da li Facebook fino iskasapi okomit video i ostavi one mutne crte sa strane? Da li ste ikad gledali film u kinu snimljen okomito? E pa zašto onda pobogamu s mobitelom snimate okomito?

Evo ništa posebno mudro, a opet će rezultati biti bolji pa se ne sramite isprobati ovih par savjeta.