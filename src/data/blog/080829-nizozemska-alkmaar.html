"Say Alkmaar, Say Cheese". Tako domaćini opisuju Alkmaar, nizozemski grad sira koji se nalazi svega dvadesetak minuta vožnje vlakom od Amsterdama. Od prvog petka u travnju do zadnjeg u rujnu, na Waagpleinu se održava prava parada sira, odnosno demonstracija koja pokazuje kako se to nekad tržilo. Od vaganja pa do transporta.

Hostesa na par jezika objašnjava cijelu proceduru. Gužva u gradu je nevjerojatna, pa je tako i fotkanje dosta otežano. Morao sam slikati "na slijepo", pa kroz glave, ali nadam se da je ipak dovoljno jasno da vam prenesem ovaj zanimljivi nizozemski običaj. Osim cheese marketa, obavezna je i šetnja kroz grad koji je stvarno prekrasan, a pun je i dućana i birceva tako da ima za svakoga ponešto. Ima čak i red light district, pa ako se želite družiti sa mladim ukrajinkama i ostalim prijateljicama noći (i dan), Alkmaar vam i to omogućuje. Ovome se stvarno nisam nadao pa sam se iznenadio kad su se odjednom pored mene pojavile polugole curke koje se migaju ispred crvenih zastora. Tu je i Beatles muzej, jer je Lenonova prva gitara izrađena u ovom gradu, a tu je i muzej piva.

&nbsp;

[gallery link="file" ids="4870,4871,4872,4873,4874,4875,4876,4877,4878,4879,4880,4881,4882,4883,4884,4885,4886,4887,4888,4889,4890" orderby="post_date"]