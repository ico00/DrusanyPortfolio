Ovo je 12. i zadnji foto-putopisni post iz Barcelone. Tu ću nabacati još koju općenitu stvar i nešto fotki za kraj.

&nbsp;
<h4>Sagrada Familia</h4>
Oni koji su pratili ovaj putopis iz Barcelone i koji su imalo upućeni u grad, vjerojatno će se pitati gdje je poseban post Sagrada Familia. Ipak je to nejpoznatija građevina u gradu, jedna od najpoznatijih crkvi uopće, a za nju kažu "ako imate samo par sati u Barceloni Sagrada Familia je mjesto na koje ih trebate utrošiti". Ja kažem da od svih prekrasnih mjesta u Barceloni Segrada Familia definitivno nije prvo mjesto koje treba posjetiti.

Naravno da je Gaudi kao veliki bogomoljac imao prste u njenoj gradnji. Ovaj megalomanski projekt Gaudi nije uspio završiti iako je svoje zadnje godine života posvetio samo njemu. Do njegove smrti 1926. kad ga je zgazio tramvaj i kada je kao klošar umro u bolnici izgrađena je tek četvrtina. Nakon 1950. kreće daljnja gradnja, ali i danas su oko crkve kranovi i skele. Čini se da vjernici nisu baš shvatili kad im je gazda rekao " ne gradite mi hramove, podignite kamen i tu ćete me naći". Inače od svake prodane karte lova ide za njeno dovršenje.

Ovu razvikanu crkvu smo vidjeli samo iz turističkog busa. Nakon što sam vidio to more turista, prometni kolaps oko crkve i sve te gadne dizalice nisam se imao poriv vraćati niti kako bi fotku okinuo.

&nbsp;
<h4>Vamos a la playa</h4>
Barca ima oko 4.5km plaža koje su krcate ljudima. Plaže su pješčane bez ikakvog hlada osim suncobrana. Prava pržiona. Ako vam se neda dobit rak kože možete sjesti u birtiju na plaži, pojesti neki tapas, sendvič, popiti mojito ili sličan koktel i gledati ljude kako se praćakaju i sunčaju.

&nbsp;
<h4>Arc de triumph</h4>
Ne znam baš puno podataka o ovom luku, osim da je napravljen za EXPO 1888. i da je služio kao glavni ulaz.

Nalazi se na prekrasnoj širokoj šetnici koja vrvi rolerima, biciklistima, pješacima, klupicama, palmama... tako da se isplati prošetati i baciti oko i na Arc de triumph.

&nbsp;
<h4>Propustio...</h4>
Kao što rekoh, Barcelona je prepuna raznih zanimljivosti, što u samom gradu, a što u okolici. Najviše mi je žao što nismo stigli na planinu Tibidabo. Propustili smo i izlet na stazu Catalunya, stazu Formule 1. Potajno sam se nadao da ćemo se rashladiti u Ice Baru, ali ništa od toga. I gradić Sitges je ostao samo na listi želja. Sigurno ima još puno toga zanimljivoga u Barceloni tako da zaboravite da vam je za potpuni doživljaj dosta samo 2-3 dana.

&nbsp;

I tako...12 postova, 480 fotografija, 5555 riječi o prekrasnoj Barceloni, biseru Mediterana. Nadam se da je to bilo dosta da riješi nedoumice ako ste ih imali oko posjete Barci.

&nbsp;

[gallery columns="4" link="file" ids="9659,9660,9661,9662,9663,9664,9665,9666,9667,9668,9669,9670,9658,9652,9653,9654,9656,9650,9648,9647,9642,9644,9645,9646,9651,9649,9641,9640"]