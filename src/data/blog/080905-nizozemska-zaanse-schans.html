Zaanse Schans je jedno od najposjećenijih turističkih mjesta u Nizozemskoj. Kao i Alkmaar i ovo mjesto je jako blizu Amsterdama. Na Central stationu sjednete na vlak i za cca pola sata ste tamo. Onda malo šetnjice do trajekta po prekrasnom mjestu, pa jedna kratka vožnja i to je to, tamo ste.  Moram napomenuti da smo mi skrenuli lijevo na križanju i prošli kroz najljepši dio mjesta, ali to i nije pravi put. Došli smo mi do nekog trajekta, ali on je tražio nekih 9 eura za prijevoz. Kako nas je bilo troje, brzo smo odustali od te varijante i odlučili se vratiti do križanja, pa desno. Dobro me je nasmijala tabla koja je bila na pristaništu na kojoj je pisalo ÑIf the ferry is on the other side: Jump, wave and scream, and we come and get you.ì
Vjetrenjače, livade, mostići, kanali, muzej klompi i sireva, prvi Albert Heijn i još dosta zanimljivosti. Sve se to nalazi na hrpi i čini stvarno prekrasnu cjelinu.  Kad se umorite ili ogladnite, fino se sjednete na palačinke ili kavu i guštate. Nakon toga preporučam ulazak u vjetrenjaču da vidite kako to funkcionira, pa malo penjanja po strmim stepenicama do gornjeg vanjskog dijela. Lijep je pogled gore, ali sam brzo poželio sići dolje. Nekakva niska naherena ograda mi nije ulijevala povjerenje.

Cijelim mjestom se širio miris topljene čokolade, odnosno mi smo mislili da je to čokolada, ali se na kraju uspostavilo da je to sir, a dolazi iz male farme na kojoj se i radi. Znam da zvuči nemoguće pomiješati ta dva mirisa, ali stvarno je vuklo na čokoladu.

Ova vjetrenjača radi kreč ili kako se zove ono čudo kaj se koristi za crtanje linija na nogometnim terenima

Zaanse Schans je stvarno prekrasno mjesto i baš je kao stvoreno za fotografiranje. éao mi je kaj nisam tamo bio u rano jutro ili neki zalazak sunca. Dobre fotke su garantirane.

&nbsp;

[gallery link="file" ids="4957,4958,4959,4960,4961,4962,4963,4964,4965,4966,4967,4968,4969,4970,4971,4972,4973,4974,4975,4976,4977,4978,4979,4980,4981,4982,4983,4984,4985,4986,4987,4988,4989,4990,4991,4992,4993,4994" orderby="post_date"]