<p>Jučer sam na Facebook stavio par iPhone fotki, a sad malo veći dump foto fotki. </p><p>Konačno dan bez magle s lijepim suncem, pa sam išao vidjeti kaj se može pofotkat po tom adventu. Na žalost ne previše. Uz očekivane gužvetine i čekanje bilo čega zanimljivog da se oslobodi za fotkanje od silnih selfi manijaka i wannabe influensera, čovjek izgubi volju. Na svu sreću uz 35icu sam uzeo i veliku Sigmu pa sam sa 600mm lovio detalje gdje se pacijenti ne mogu popeti.</p><p>Ove godine je majstor za svjetlo valjda bio neki penzić koji je u Jugoslaviji postavljao onu žuto/narančastu po Slavonskoj i sličnim cestama. Ili ko da su sve osvjetili stari francuski auti s onim žutim farovima. Katastrofa. I onda jedan od najljepših foto rekvizita, mjesec, stavi dole na Stross, lupe to odvratno svjetlo u njega pa svi izgledaju ko Trump i još u pozadini ti vire dizalice iz glave.</p><p>Grad je sada još više u skelama, ceradama i dizalicama pa se trebalo malo i potruditi da baš svaka fotka nema "Pozdrav s gradilišta" u sebi, ali eto opet svi misle da mogu raditi sve pa imamo kaj imamo.</p><p>Najveća sramota je i dalje Markov trg.</p><p>Bor na trgu konačno izgleda bogatije, okićenije, a ne onako golo kao prije. Ponuda za žderanje i rukotvorine se također čini ljepše i bogatije, a ne kao prije dok su svi morali imati iste PIK hrenovke i vino iz tetrapaka.</p><p></p>