Danas 31.5. je proslavljen dan grada Zagreba. Kako mi volimo mijenjati te važne datume tako je i dan grada Zagreba prije bio drugi, puno logičniji datum. Govorim o 16.11.1242. kad nam je ugarsko-hrvatski kralj Bela IV dao komad papira nazvan zlatnom bulom i time nas učinio slobodnim kraljevskim gradom. Za one neuke Pervan je lijepo opisao taj događaj <span style="color: #252525;"> <a href="https://www.youtube.com/watch?v=1h2ppxCpy4k" target="_blank">u ovom</a></span> kultnom videu.

&nbsp;

Taj dan se slavio kao dan grada sve do 2000. kad  je datum prebačen na 31.5. jer se tada slavi i Majka Božja od Kamenitih vrata koju je Kuharić 1991. proglasio zaštitnicom grada jer je 260 godina prije, dakle 1731. u požaru na Kamenitim vratima preživjela jedino slika sv. Marije.

&nbsp;

E sad, spominjalo se po medijima da je danas bio 920. rođendan Zagreba. 2014-920 nas vodi u daleku 1094. a to nije niti doba zlatne bule niti požara na Kamenitim vratima. Te godine je osnovana biskupija i od tada se povijesno pisalo postojanje Zagreba, ali koliko ja znam datum nije poznat.

&nbsp;

Kad se sve zbroji i oduzme ja ne znam kad je rođendan Zagrebu.

&nbsp;

Bilo kako bilo danas se slavio dan grada Zagreba i ja sam si malo jučer i danas prošetao užim centrom da vidim kaj se zbiva. I svidjelo mi se kaj se zbiva. Zagreb je zadnjih godina turistički živnuo, a u ovo predsezonsko doba se moglo naći i puno događanja po ulicama pa su mnogobrojni turisti mogli i uživati u inače nezanimljivom i dosadnom gradu kako su nas neki turistički vodiči nazivali.

Ovaj tjedan je bilo aktualno Gričevanje, koncertno zbivanje na platou Gradec i na garaži Tuškanac, prošli vikend je bilo postavljeno i Artikuliranje na Strossmayerovom trgu, na Zrinjevcu nas do srijede (produžen je datum) zaslađuju Slatki gušti, festival slastica. Promenadni koncerti na Zrinjevcu su već standardna stvar. Na Bundeku je pak Floraart ako niste alergični. Otvoreno je i <a href="http://www.ljetonastrosu.com" target="_blank">ljeto na Strossu</a>, a za par dana počinje i <a href="http://www.cestisdbest.com" target="_blank">18. Cest is d' best</a> itd.

Jučer je za slavlje organiziran i besplatni koncert zagrebačke filharmonije iza umjetničkog paviljona na Tomislavcu na kojem se okupilo dosta ljudi što na samom Tomislavcu, a što na okolnim ulicama.

&nbsp;

Danas sam trčao i za <a href="http://www.kravatpukovnija.com" target="_blank">Kravat pukovnijom</a> i njihovom smjenom straže. Sa terase galerije Lav sam gledao i promenadu hrpe turista Gornjim gradom.

Išao sam provjeriti i jesu li na životu one mačke u prozoru preko puta Gornjogradske gimnazije i sve je u redu još su tamo. Ta šetnja nikad ne prođe bez da snimim i ribara koji davi zmiju.

Uglavnom Zagreb je živnuo i to je super.

&nbsp;

[gallery columns="4" link="file" ids="13744,13745,13746,13747,13748,13749,13750,13751,13752,13753,13754,13755,13756,13757,13758,13759,13760,13761,13762,13763,13764,13765,13766,13767,13768,13769,13770,13771,13772,13773,13774,13775,13776,13777,13778,13779,13780,13781,13782,13783,13784,13785,13786,13787,13788,13789,13790,13791,13792,13793"]