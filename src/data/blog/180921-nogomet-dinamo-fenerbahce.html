Vjerojatno nitko nije mogao pretpostaviti da će svjetski vice prvaci iz Rusije doživjeti najveći poraz hrvatske nogometne reprezentacije, a da će "anonimni" <strong>Dinamo</strong> razbiti <strong>Fenerbahce</strong> na otvaranju Europa Lige.

Ali upravo to se dogodilo sinoć na opet jako <strong>ugodno popunjenom Maksimiru</strong>. Dinamo je krenuo sa srcem vođen konstantnim navijanjem sa sjevera i povremenim uključivanjem istoka i već u 16. minuti poveo golom <strong>Šunjića</strong> da bi se u 27. nadovezao <strong>Hajrović</strong>. Bio sam uvjeren da će se Turci u svlačionici sabrati i možda i okrenuti utakmicu i baš tako je i počelo drugo poluvrijeme. Odmah <strong>Neustadter</strong> je smanjio na 2:1, ali ovom Dinamu se ne tresu gaće samo tako. 10 minuta trebalo je da Hajrović zabije još jedan, već u 60. minuti <strong>Olmo</strong> rješava utakmicu za konačnih <strong>4:1</strong>.

Bilo je tu još šansi za potpuno poniženje Fenerbahcea, ali i ovo je više nego dovoljno.

Jako pozitivna atmosfera i na terenu i tribinama i dobar rezultat je neizbježan. Drugo poluvrijeme na sjeveru je i ovog puta bilo u znaku zastava od kojih su se isticale one s generacijom '67., likom Josipa Kužea te sportski klasik - Bobanov high kick. Ona vatikanska stvarno nije potrebna, ali ajde nećemo cjepidlačit.

Zbunjeni Izet dobio je duge ovacije, ali na izlasku s terena u zamjeni nije ni shvatio da ga sjever poziva da se javi sve dok mu Bjelica nije dao instrukcije da mahne dečkima.

Pjesma se nastavila i na ulicama nakon utakmice što već jako dugo nisam čuo.

[gallery ids="28812,28813,28814,28815,28816,28817,28818,28819,28820,28821,28822,28823,28824,28825,28826,28827,28828,28829,28830,28831,28832,28833,28834,28835,28836,28837,28838,28839,28840,28841,28842,28843"]