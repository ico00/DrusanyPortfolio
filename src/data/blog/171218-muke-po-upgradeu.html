Baš kako je obećao <strong>Apple</strong> je prošli tjedan u prodaju stavio <strong>iMac Pro</strong>, svoje novo čedo koje je najavio prije pola godina na WWDC 2017.

Tako se zagrižena jabuka konačno opet malo posvetila i Pro segmentu kojeg su predugo ignorirali. Crni valjak, kanta za smeće ili kako ga već zovete je trenutno out, a Pro kompjuter se ugurao u iMac 5K kućište i  malo promijenio boju u tzv. <em>space gray</em>. No prave promjene se nalaze pod haubom. I to velike promjene.<img class="aligncenter size-full wp-image-26836" src="/uploads/wordpress/2017/12/new_2017_imac_pro_dark_grey_front.jpg" alt="" width="820" height="692" /><strong>Xeon</strong> procesori koji se nude s 8 do <strong>18 jezgri</strong>, <strong>Radeon Pro Vega</strong> grafulja s do 16 GB memorije, maksimalnih <strong>128 GB RAM</strong>-a i <strong>4TB SSD</strong>-a i naravno dorađeni <strong>5k Retina display</strong>. Sve to na hrpi čini jednu zvijer od kompjutera koja kako to već ide ima i zvjersku cijenu. Govorimo o 4.999$ za osnovni model pa do vrtoglavih 13.199$ za onaj najnapucaniji.
<h2>Zašto laprdaš o tome?</h2>
Pa trenutni Mac mi je napunio 3  godine, a svakih 4-5 godina mi je neki normalni period za smjenu generacija kompjutera pa sam tako počeo unaprijed razmišljati jer ta igra nije jeftina što god uzeo i treba dosta planiranja prije bacanja na glavu.

Svakom novom kupovinom naravno želim brže, više, jače pa sam razmišljao o Pro varijanti koju će Apple izbaciti. No objavom cijena našao sam se u problemima. Još nemamo hrvatski cjenik, ali neću puno fulati ako dolare pretvorimo u eure, pa tako za početni model iMac Pro dobijemo cijenu od nekih<strong> 38.000 kn</strong> što će mnoge šokirati, iznenaditi, interneti će poluditi i eksplodirati, ali to je tako.

Nisam od onih koji će šparati na radnom konju, ali ovo je ipak malo prevelik zalogaj koliko god ja volio Apple proizvode. I kaj sad? Alternativa je "običan" iMac, dakle isto ovo kaj imam al s osvježenim procesorima i grafičkom, a moram priznati da mi to nije neki preveliki upgrade, pogotovo kad cijena tog iMaca iznosi oko 20.000kn. Ako dajem  toliko para želim neki <em>wow</em> skok, kao dok sam prešao sa starog na 5K iMac.
<h2>Trenutak slabosti</h2>
Tada sam totalno skrenuo, um mi se pomutio, ruka zadrhtala, srce izdalo…<strong>počeo sam razmišljat o Win stroju</strong>. Jer budimo realni neću dati skoro 40.000kn za kompjuter pa ajmo onda probati za osjetno manje novaca složiti još bolji kompjuter od ovog iMaca Pro, pa nek to bude Windows govno koje će mi barem ostaviti koju mrvicu bezglutenskog kruha na stolu za doručak.

Ipak su Windowsi napredovali (tako kažu), pa ću im silom prilika možda morati dati šansu da se dokažu i vrate me pod svoje skute nakon skoro 10 godina izbivanja.

I tako ja ne budi mi naređeno napravim tablicu s popisom komponenti i cijenom tog "precijenjenog" iMaca Pro na jednoj strani i Win PC složenca na drugoj strani. Pokušao sam naći što sličnije komponente, ali kako se ovim vradžbinama na svu sreću ne bavim već dugo godina dozvoljavam da se može naći neko povoljnije rješenje, ali u grubo prema cjenicima u hrvatskim dućanima ili na amazon.co.uk (ako ih nisam našao kod nas) <strong>iMac Pro i Win PC koštaju jednako</strong>.  A uzmite u obzir da je to PC složenac, a ne brandirani komp poput Della, HP-a ili nečeg sličnog. Činjenica je da veliki dio ukupnog iznosa otpada na 5K monitor, ali kaj je tu je. Dakle ne samo da složenac nije jeftiniji nego nije jači ni na papiru.<img class="aligncenter size-full wp-image-26830" src="/uploads/wordpress/2017/12/Untitled-3.jpg" alt="" width="820" height="277" />

Stvar postaje još smješnija kada sam usporedio običan iMac i složenac. Tu je Apple čak jeftiniji za 4.000 kn.<img class="aligncenter size-full wp-image-26828" src="/uploads/wordpress/2017/12/Untitled-2.jpg" alt="" width="820" height="277" />
<h2>Koju posluku porati?</h2>
Pa kratku i jasnu. Windowsi, talk to the hand!

Odustajanjem od 5K monitora i odabirom običnog 27“ cijena će značajno pasti, Win će postati jeftiniji od Maca, ali na papiru će komponente i dalje biti skoro iste, a ako ih nabrijem onda će opet koštati kao Mac pa će kod vaganja za odluku odmah ispasti iz igre.

Meni ostaje nada da će do trenutka kada ću morati kupovati novi kompjuter izaći još malo nabrijaniji iMac pa da će taj upgrade biti barem malo značajniji.

I da, znam da Apple radi i na modularnom Macu Pro, ali ta cijena će tek biti vesela.