Neki dan sam na fejs i na <a href="http://www.fotosofia.info/Fotka.aspx?type=fotkatjedna&amp;id=6346" target="_blank">Fotosofiu</a> stavio neku blesavu montažu aviona koji ostavlja trag (<em>chemtrail</em> rekli bi paranoičari) i to sam malo iskopirao, rotirao i zavio u crno. I sad kako to obično biva sa glupim stvarima fotka je prošla zapaženo za razliku od nekih pametnijih stvari.

&nbsp;

Neki od vas su me pitali i kako sam to napravio (naravno tajno, jer glupo je pitat u javnom komentaru) pa sam ostao zapanjen koliko ljudi u biti nije upoznato sa genijalnom funkcijom <strong>Puppet Warp</strong> koja se "skriva" u Photoshopu od njegove verzije<strong> CS5</strong>. Ispada da većina nas zna raditi u Photoshopu baš kao i Wordu – boldati,  promijeniti font i to je to.

Uglavnom u ovom primjeru je prikazan minimum minimuma ovog genijalnog alata, ali dovoljno da ga otkrijete i počnete se glupirat s njim.

&nbsp;

Ajmo korak po korak.

&nbsp;

Otvorio sam ovu genijalnu fotku sa avionom i dijagonalnim <em>contrailom</em> na čistom plavom nebu.

Zatim sam ušao u <strong>Quick Mask Mode</strong> (Q), uzeo brush (B) i odabrao crnu kao foreground color (D). Dakle jedna sekunda posla – samo na tastaturi stisnete Q, B pa D.

Širinu brusha sam odabrao prema početku <em>contraila</em> i držeći Shift potegnuo dole pa gore par puta, pa smanjio radius i ofarbao dio oko aviona. Ne treba ništa jako precizno biti.

<img class="aligncenter size-full wp-image-18066" src="/uploads/wordpress/2015/04/02.jpg" alt="" width="642" height="428" />

Sa Q sam izašao iz Quick Mask Modea, a iz izbornika Select odabrao Inverse (Shift+Control+I) kako bi dobio selekciju aviona.

<img class="aligncenter size-full wp-image-18067" src="/uploads/wordpress/2015/04/03.jpg" alt="" width="642" height="428" />

Iskopirah ga sa CTRL+C i zalijepih sa CTRL+V i eto meni novog layera sa avionom.

<img class="aligncenter size-full wp-image-18068" src="/uploads/wordpress/2015/04/04.jpg" alt="" width="224" height="160" />

Nije mi prestalo ništa drugo nego da držeći CTRL kliknem na ikonu novog layera ne bi li ponovno dobio selekciju oko aviona.

Zatim sam se drznuo ugasiti taj layer i osigurao se da sam pozicioniran na onom donjem, početnom layeru.

Uslijedilo je stiskanje tipke Backspace ne bi li mi se ukazao Fill prozor u kojem mi je odabran<strong> Content-Aware</strong>. To se moglo pojaviti i ulaskom u izbornik Edit pa Fill ili stiskanjem Shift+F5.

<img class="aligncenter size-full wp-image-18070" src="/uploads/wordpress/2015/04/05.jpg" alt="" width="339" height="261" />

Tamo sam hrabro samo potvrdio jer je pozadina čista i vjerovao sam u Photoshopove algoritme te gotovo savršeno brisanje aviona.

Tako je i bilo pa stisnuh CTRL+D kako bih maknuo selekciju.

<img class="aligncenter size-full wp-image-18074" src="/uploads/wordpress/2015/04/06.jpg" alt="" width="642" height="428" />

No dok sam zumirao fotku na preko nekoliko stotina odsto spazih nekakav šugavi šum i zrnje te pristupih uklanjanju istog.

<img class="aligncenter size-full wp-image-18072" src="/uploads/wordpress/2015/04/07.jpg" alt="" width="642" height="428" />

U pomoć pozvah starog znanca ratnog imena Gaussian Blur koji stanuje na adresi Filter-Blur-<strong>Gaussian Blur</strong>. Nekoć je živio u Takovskoj 10. U prozoru koji se pojavio odabrah 20 pixela ne bi li zamutio i zagladio pozadinu.

<img class="aligncenter size-full wp-image-18073" src="/uploads/wordpress/2015/04/08.jpg" alt="" width="331" height="335" />

E sad palim onaj layer sa avionom koji naliježe na ovu divnu čistu pozadinu.

Kako bi stvar bila još savršenija mijenjam mu Blending Mode na <strong>Lighten</strong> da se još bolje uklopi.

&nbsp;

I sad zovem junaka ove cijele priče – <strong>Puppet Warp</strong>. Dakle poziciniran sam na layer sa avionom, klikam na izbornik Edit i odabirem Puppet Warp.

<img class="aligncenter size-full wp-image-18077" src="/uploads/wordpress/2015/04/09.jpg" alt="" width="642" height="428" />

Oko aviona se pojavila neka mreža. U njoj sam odredio zglobove po kojima ću pigati ovaj layer. Kad kažem zglobove mislim na <strong>Pinove</strong> koje sam popikao na kraj aviona i pred kraj traga. Treći Pin sam stavio u sredinu te držeći lijevu tipku miša vukao prema gore kako bih napravio luk. Dakle ona prva dva Pina su bili nekakvi graničnici, a prostor između njih se onda svija povlačenjem miša.

Sa Enterom sam potvrdio kraj piganja i to je to. Naravno treba biti umjeren kako bi se sačuvala kvaliteta pa ne treba razvlačiti na drugi kraj ekrana ili takve gluposti, ali za lomove, nagibe i slične stvari ovo je genijalno.

Sad mi je ostalo još jedino umnožavanje aviona, a to je brzinski išlo ovako.

CTRL+J za kopiranje layera, CTRL+T za Free Transform pa desni gumb miša za izbornik i Flip Horizontal.

<img class="aligncenter size-full wp-image-18078" src="/uploads/wordpress/2015/04/10.jpg" alt="" width="642" height="428" />

Povukao sam još par guidesa za bolje centriranje, ponovio postupak kopiranja i transformiranja još dva puta ovaj put uz malo dodatne rotacije.

Na kraju sam onaj početni avion zarotirao i probio kroz sredinu.

<img class="aligncenter size-full wp-image-18079" src="/uploads/wordpress/2015/04/11.jpg" alt="" width="642" height="428" />

Ostalo je još zavijanje u crno. Nisam koristio neke sexy dodatne  filtere nego obični Photoshopov Image-Adjustment-<strong>Black&amp;White</strong>. Tamo sam za svaki slučaj sve boje pobio u -200%, a Cyan i Blues vukao u negativu do granice kada se rubovi počinju gubiti.

<img class="aligncenter size-full wp-image-18080" src="/uploads/wordpress/2015/04/12.jpg" alt="" width="415" height="370" />

Da bi se uvjerili da je okolina crna i da neće biti onih degeneričnih artefakata piknuo sam na crnu boju sa Color Pickerom koji je podešen na Point Sample-Tolerance 1. Uvidjeh da su marširajući mravi iliti selekcija samo oko aviona, a to je ono što sam tražio.

<img class="aligncenter size-full wp-image-18081" src="/uploads/wordpress/2015/04/13.jpg" alt="" width="642" height="428" />

&nbsp;

A evo i prije/poslije


<img class="aligncenter size-full wp-image-18086" src="/uploads/wordpress/2015/04/before.jpg" alt="moire-before" width="642" height="428" /> <img class="aligncenter size-full wp-image-18085" src="/uploads/wordpress/2015/04/after.jpg" alt="Puppet Wrap" width="642" height="428" />



&nbsp;

I to je to. Ako baš želite možete baciti i žlicu Vegete na monitor.