<!-- wp:paragraph {"dropCap":true} -->
<p class="has-drop-cap">Ovogodišnji nastupi Dinama u Ligi prvaka priuštili su nam sve - od omalovažavanja nakon ždrijeba, do euforije nakon pobjede protiv Atalante, pa šoka od ispuštanja“sigurne” pobjede protiv Šahtara, nakon toga smo morali vjerovati u čudo i pobjedu protiv <strong>Manchester Citya</strong>. A kada računaš na čuda i kombiniraš sa utakmicama koje igraju protivnici onda to obično ne završi dobro.</p>
<!-- /wp:paragraph -->

<!-- wp:paragraph -->
<p>Dinamo je ovu sezonu odigrao odlično, nije bio kanta za napucavanje kako se to obično počne pričati kad izbori Ligu prvaka, ali ispustiti pobjedu protiv Šahtara doma nije smio kao niti krenuti&nbsp; u Milano s onih 4:0 u glavi.</p>
<!-- /wp:paragraph -->

<!-- wp:paragraph -->
<p>Ovim zadnjim kolom sve opcije su nam bila otvorene. Povijesni prolaz iz grupe, prebacivanje u Europa ligu ili vraćanje u HNL.</p>
<!-- /wp:paragraph -->

<!-- wp:paragraph -->
<p>Zadnji put kad nas je posjetio veliki Pep koji je te 2015. vodio Bayern, Maksimir je jedva skupio 20.000 duša koje su bile spremne za prosinački deluxe tretman koji pruža ovo ruševno zdanje, ali sinoć je ipak bio rasprodan kako i priliči ovakvoj utakmici.</p>
<!-- /wp:paragraph -->

<!-- wp:paragraph -->
<p>Loviti prolaz protiv Citya nije nemoguća misija jer vidjeli smo da su Englezi itekako ranjivi i unatoč svemu može im se na sreću ili foru možda i parirati, ali ipak je njima u glavi osvajanje LP, a kvaliteta je neupitna. Nesreća je bila i njihov pad u domaćoj ligi na -14, pa su na Maksimir došli liječiti komplekse i nisu krenuli s rezervnim sastavom kako smo se nadali. </p>
<!-- /wp:paragraph -->

<!-- wp:paragraph -->
<p>Sve je lijepo počelo, nabrijana atmosfera, rasprodan Maksimir, rani <strong>Olmov pogodak </strong>u 10. minuti za vodstvo i načelno neloša igra Dinama protiv tolko razvikane i kvalitetne momčadi. </p>
<!-- /wp:paragraph -->

<!-- wp:paragraph -->
<p>Ali onda se u 34. minuti ukazao <strong>Jesus </strong>koji je izjednačio i tako priveo prvo poluvrijeme kraju.</p>
<!-- /wp:paragraph -->

<!-- wp:paragraph -->
<p>Nakon odmora Manchester City je odlučio da je bilo dosta zezancije i Jesus nas kažnjava u 50. i onda odmah u 54. Nakon toga smo odustali od ove utakmice i okrenuli se rezultatu u Ukrajini gdje je u tom trenutku bilo 0:0 što nam je ako se ne varam odgovaralo za Europa ligu, ali je Atalanta odlučila napraviti povijesni rezultat pa je tako nanizala golove u 66., 80. i u produžecima. Time nas je gurnula na zadnje mjesto na tablici, a sebe nakon tri početna poraza i sa samo 7 bodova na drugo mjesto i prolaz u daljnje natjecanje u LP kao prva momčad kojoj je uspio takav preokret. </p>
<!-- /wp:paragraph -->

<!-- wp:paragraph -->
<p>Dinamo je tako u 90 minuta iskusio svu slast i gorčinu nogometa i zasigurno im se ove noći opet u glavi vrtila ona tekma protiv Šahtara na Maksimiru kada su pobjegla ta dva boda koja bi ih odvela u osminu finala Lige prvaka.&nbsp;</p>
<!-- /wp:paragraph -->

<!-- wp:paragraph -->
<p>No bilo kako bilo, Dinamo je pokazao više od očekivanog, igrali su dobro i srčano većinu tekmi, pokazali da nisu lajbeki, ali tuga će svakako ostati neko vrijeme pogotovo jer nismo iskoristili ove odlične igrače koji sljedeće sezone vjerojatno neće biti u redovima modrih.</p>
<!-- /wp:paragraph -->

<!-- wp:paragraph -->
<p>Inače zanimljivo je bilo gledati kako su Uefini delegati inzistirali na zonama kretanja fotografa, na tome da svi sjede, da se ne može fotkati zagrijavanje uz teren (zapad) do 15 minuta prije početka i slične gluposti, ali to kaj se stadion raspada, to kaj su površine po kojima se hoda izraubane, pune rupa u koje noga komotno propadne, pa onda kad se to još sve zaledi po ovim zimskim uvjetima, to je OK. Vidim da je Čeferin Maksimir proglasio najgorim stadionom u Europi, ali da nas i žali jer eto nemamo toliko love od TV prava koje jake lige dobivaju. E moj prijatelju, zaboravili su ti reći koliko je love utučeno u ovo ruglo na kojem su te ugostili...</p>
<!-- /wp:paragraph -->

<p>[gallery ids="31900,31901,31902,31903,31904,31905,31906,31907,31908,31909,31910,31911,31912,31913,31914,31915,31916,31917,31918,31919,31920,31921,31922,31923,31924,31925,31926,31927,31928,31929,31930,31931,31932,31933,31934,31935,31936,31937,31938,31939,31940,31941,31942,31943,31944,31945,31946"]</p>

<!-- wp:paragraph -->
<p><br></p>
<!-- /wp:paragraph -->