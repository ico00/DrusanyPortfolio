Prekjučer u 15:35 sam postao tata. Mladac je živ i zdrav. Doduše ima malo poveću glavu (27“) i njegovo četverojezgreno srce mu malo brže kuca, na 2.66Ghz, ali ja ga svejedno volim. Zvat ću ga Il Monstro od milja.

Šalu na stranu, konačno sam postao punokrvni član Apple obitelji, pa se tako MacBooku i iPhoneu konačno pridružio i iMac 27“ i5 2.66GHz, 4GB DDR3, 1TB, Radeon 4850.

<a href="http://blog.drusany.com/2010/09/03/imac-27/_mg_7377/" rel="attachment wp-att-555"><img class="aligncenter size-full wp-image-555" title="_MG_7377" src="/uploads/wordpress/2010/09/MG_7377.jpg" alt="" width="470" height="313" /></a>

Moje veselje je počelo već otvaranjem kutije, čim me je zapuhnuo taj prekrasan miris novih Apple proizvoda. Brzinom munje sam pobacao očistio stol i rješio se PC kante sa smrdljivim Windowsima, a na tron je zajela prekrasna aluminijska mrcina sa crnim logom zagrižene jabuke.

<a href="http://blog.drusany.com/2010/09/03/imac-27/_mg_7367/" rel="attachment wp-att-554"><img class="aligncenter size-full wp-image-554" title="_MG_7367" src="/uploads/wordpress/2010/09/MG_7367.jpg" alt="" width="313" height="470" /></a>

U dodatnoj kutiji su se našli mala aluminijska tastatura i taj ludi Mighty Mouse. Oboje naravno bežično.

Ovo je možda mali offtopic post, ali ipak će stroj služiti i za fotografiju pa onda ne odskačem toliko.

Evo par redaka o prvim dojmovima koje ću pokušati napisati realno, kao dugogodišnji korisnik Windowsa i kao potajni zaljubljenik u Apple.

Prvo ću se dotaknuti cijene. Naime opće je poznato da svi frikovi zaljubljeni u Windowse stalno govore kako oni za te novce slože ne znam koliko bolji i jači PC ne uzimajući u obzir nestabilnost Windowsa i ostalih 100 problema. Ali sada čak niti to sa cijenom ne stoji jer se ovaj stroj mogao nabaviti za 13.000kn dok PC sa takvim komponentama i originalnim Windowsima košta najmanje isto toliko iako sam ja probio i 14.000kn.
<h2><strong>Monitor</strong></h2>
Prvo i u biti jedino što ćete u biti jedino vidjeti je monitor jer je ovo All-In-One kompjuter za one manje upućene. Ogroman, prekrasan, 27” monitor, sa IPS matricom i LED osvjetljenjem obučen u brušeni aluminij sa upečatljivim crnim Apple logom.  Prvi recimo problem je to kaj nije mat monitor nego glossy, što mi je dosta čudno budući da je jačina ovog stroja skoro kao Entry level od Mac Pro stroja uz koji se obično koristi i profi Cinema Display koji je naravno mat. Ali taj problem nestaje već prvim prikazom slike koji je bez pretjerivanja genijalan. Morate znati neke gadne yoga trikove da se izvijete i pogodite kut gledanja na kojem je ta slika ružna. A ako i uspijete to se brzo ukloni stvarno laganim pomicanjem monitora. Bio bi sretan kad bi se monitor mogao i pivotirati ali to nije niti bilo za očekivati jer je unutra cijeli kompjuter pa ne bi bilo zgodno.

Za packe koje napravite na monitoru dobijete i crnu krpicu za čišćenje koja naravno ima i mali Apple logo.
<h2><strong>Mac OSX</strong></h2>
Budući da imam i MacBook Mac OSX mi nije novost pa znam one osnovne cake. Trebat će mi vjerojatno nešto vremena da se skroz uhodam u njegove tajne, ali najbitnije je da on radi savršeno čim se izbadi iz kutije i upali. Nema napornih podešavanja kao u Windowsima, skidanja 100 drivera, antivirusa, spywarea, dodatnih programčića.. Uz OS dođu i stvarno korisni programčići poput Maila, za naravno mail, Safarija, Chata, Kalendara, Adresara, iTunesa, iPhotoa, iMoviea, Time Machinea za Backup, sve vrlo iskoristivo i jako dobro za osnovno korištenje.

Cijeli sustav je stabilan, brz, pouzdan, ako nešto i zapne sve se može riješiti gašenjem  pojedinog programa i ponovnim podizanjem bez potrebe za resetiranjem ili brigom da će nešto ipak krenuti po zlu ako se ne resetira cijeli sustav.

Ja sam oduševljen genijalnim Spotlightom koji služi za pretraživanje fileova i pokretanje programa jednostavnim upisivanjem. Brz je i jako koristan. Tu foru su konačno stavili i u Windows 7, ali opet nije na tom nivou.

Ne moram niti spominjati da mi npr. eksterni hard koji mi je na Win stalno radio probleme ovdje radi najnormalnije, baš kao i čitač kartica.

Mac OSX čita NTFS particije, ali za pisanje po njima morate imati neki emulator.

Virusa ima stvarno malo, gotovo da ih nema u odnosu na Windowse i to je stvarno lijep osjećaj.

Uglavnom ima još puno lijepih stvari ali idemo dalje.

Programska podrška

Sve kaj vam treba za normalan postoji i za Mac. Čak je izašao i Auto CAD i ArhiCAD za Mac, tako da više nema brige. Tu je naravno i Adobe podrška, MS Office ako baš želite, Skype itd.

Nadogradnja

Nadogradnja je kao veliki minus iMaca ali ju ja ne doživljavam tako. Kada sam kupovao PC, onda sam ga složio da traje 3 godine. Nakon toga i tako nadogradnja skoro da nije moguća jer u tom periodu izađu novi standardi, pa ne možete kupiti novi procesor bez da kupite novu ploču, ili novi RAM nejde u staru ploču, ili kupite novu ploču pa morate i novi procesor jer više ne podržava stari itd.

Na iMacu možete dodati još RAM-a i to je u biti sve kaj će vam trebati u narednim godinama.

Hardovi se lako upiknu eksterni i to je to, barem za ono kaj meni treba.
<h2><strong>Igre</strong></h2>
Ovo nije stroj za igrice, pa ostanite na PC-u ako vam je to primarno. Iako se može i na Macu zaigrati nekaj, ali nema ni blizu toliko naslova. A ako baš želite, možete dići Win na njemu pa igrajte ono kaj vam grafička kartica dopušta.
<h2><strong>Bootcamp</strong></h2>
Otkad je Mac na Intel procesorima, lako napravite Dual boot sa Windowsima ako baš želite. Netko je spomenuo da čak rade bolje nego na PC-u.
<h2><strong>Dizajn</strong></h2>
Besprijekoran. Apsolutno svaki detalj
<h2><strong>Miš i tastatura</strong></h2>
<a href="http://blog.drusany.com/2010/09/03/imac-27/_mg_7363/" rel="attachment wp-att-553"><img class="aligncenter size-full wp-image-553" title="_MG_7363" src="/uploads/wordpress/2010/09/MG_7363.jpg" alt="" width="470" height="313" /></a>

<a href="http://blog.drusany.com/2010/09/03/imac-27/_mg_7362/" rel="attachment wp-att-552"><img class="aligncenter size-full wp-image-552" title="_MG_7362" src="/uploads/wordpress/2010/09/MG_7362.jpg" alt="" width="470" height="313" /></a>

Nisam baš oduševljen sa ovim kaj je došlo u paketu. Odnosno sa Wireless tastaturom koja je osakaćena za numerički dio i rubovi su joj maksimalno smanjeni. Pozitivno je kaj je oblik Entera i Backspacea ostao isti, ali su kursori stradali i prepolovljeni su kaj se visine tiče. Ja volim imati malo mesa oko tastature, a niti onaj vrag za ruke nije na odmet. Tastatura je bežična što je dobro, ali je bluetooth što će reći da nema bazu, što je dobro jer ne koristi USB port, ali je loše u tome kaj se moraju mjenjati baterije, a to ne volim.

Miš je najavljen kao čudo neviđeno. I fakat je. Vizualno jako zanimljiv i potpuno nov, ali ergonomski meni nikako ne odgovara. Naviknuo sam na hrgu od Logitecha MX 1000 i ovaj mališan mi nikako nije sjeo, a imam malu ruku. Ne znam kako s njim rade oni lopatari. Funkcionalnost mu je odlična, cijeli miš je samo jedna površina ali radi mu i lijevi i desni klik tako da nema frke. Ne morate se bojati zbog toga kaj mu fali kotačić jer jefnostavno možete scrolati po njegovoj površini. I gore dole i lijevo desno. Ako lijevo desno idete sa 2 prsta, onda se npr. u Safariju krećete Forward i Back po stranicama. Dodatni problem je u tome kaj to scrolanje malo teže ide ako nemate savršeno suhe prste što zna biti iritantno. I naravno i on dijeli onaj problem sa baterijom.
<h2><strong>Razno</strong></h2>
<ul>
 	<li>Stroj radi stvarno nečujno što je odlična stvar.</li>
 	<li>Površina mu se zna dosta zagrijati i nadam se da su inženjeri odradili dobar posao i da to neće utjecati na njegov duži rad.</li>
 	<li>Apple se fura na spiku što manje kablova, wireless i sl. a onda opet stave samo 4 USB porta što je premalo čak i kad nemate USB tastaturu i miša.</li>
 	<li>Nema HDMI-a - veliki minus. Pogotovo zato jer adapter sigurno dođe dvjestotinjak kuna.</li>
 	<li>Nema eSATA</li>
 	<li>Budući da je ovo ozbiljan stroj, trebao bi biti i ozbiljan format kartica podržan - CF umjesto SD</li>
 	<li>Šteta kaj su odustali od isporuke daljinskim uz svoje strojeve. Ali baš me briga, imam ga od MacBooka.</li>
</ul>
Toliko za sada. Ako se još nečega sjetim budem dopisao, ali zaključak je da je ovo jedna od mojih najboljih investicija i da vjerujem da me PC i Windowsi neće još dugo dugo vidjeti.

Za sam kraj jedan timelapse

<object width="469" height="264" classid="clsid:d27cdb6e-ae6d-11cf-96b8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,40,0"><param name="allowfullscreen" value="true" /><param name="allowscriptaccess" value="always" /><param name="src" value="http://vimeo.com/moogaloop.swf?clip_id=14681088&amp;server=vimeo.com&amp;show_title=1&amp;show_byline=1&amp;show_portrait=1&amp;color=00ADEF&amp;fullscreen=1&amp;autoplay=0&amp;loop=0" /><embed type="application/x-shockwave-flash" width="469" height="264" src="http://vimeo.com/moogaloop.swf?clip_id=14681088&amp;server=vimeo.com&amp;show_title=1&amp;show_byline=1&amp;show_portrait=1&amp;color=00ADEF&amp;fullscreen=1&amp;autoplay=0&amp;loop=0" allowscriptaccess="always" allowfullscreen="allowfullscreen" /></object>