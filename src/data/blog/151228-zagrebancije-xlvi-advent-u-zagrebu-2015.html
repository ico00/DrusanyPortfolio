Zima mi je definitivno najdraže godišnje doba, a uz ostatke godišnjeg odmora i <a href="http://www.adventzagreb.com/hr/" target="_blank">Advent u Zagrebu</a> sve bude još ljepše. Da je temperatura malo manje proljetna bio bi to pun pogodak. Snijeg bi bio korak do savršenstva, ali gradski snijeg je lijep samo prvih dva sata dok se ne pretvori u kaos pa možemo i bez njega.

&nbsp;

Ove godine je advent počeo bombastično. Osmijeh na lice mnogih građana je izvukla obavijest da će se konačno <b>ukloniti Milanov šator</b> sa Jelačić placa, a euforija je nastupila kada je zagrebački advent prema stranici <a href="http://www.europeanbestdestinations.com/christmas-markets/" target="_blank">European best destination</a> proglašen <b>najboljim u Europi</b>.

&nbsp;

No osobno mi je to nebitno jer se sve svodilo na to tko će više klikati, a za vjerovati je da nitko od tih ljudi nije bio u svim ponuđenim gradovima pa da može ocijeniti koji je najbolji makar i subjektivno. Kad pošalju nekih 10 putopisaca u svih 10 gradova pa oni naprave neku listu onda će to imati smisla. Do tada će to biti samo fejs gluparija. Ono kaj je bitno je da će biti oboren rekord, da će turisti dolaziti u pojačanom broju, da će hoteli biti puni i sve ostalo što turizam donosi. No ljudi su naravno već počeli kukati da će sada biti gužva i da kaj sad tu prokleti turisti dolaze. Nećemo se valjda pretvoriti u jadranske poduzetnike koji bi da im se lova šalje poštom, a ljudi da ostanu doma.

&nbsp;

Ali stvarno, Advent u Zagrebu je ove godine još narastao pa su uz još bogatiju ponudu hrane i pića, te rukotvorina dodane i neke nove lokacije poput <b>Kurelčeve</b> gdje je svaka kućica predstavljala neki svjetski grad sa svojim specijalitetima. Tako ste u centru Zagreba mogli maznut skijaški specijalitet germknedlu u Amelie/Schladming kućici, krknuti sushi, tacose i još hrpu toga. Naravno posvuda su i nezaobilazne fritule koje se cijene od 15 do 20 kn i kuhano vino i kobase.

&nbsp;

Otvaranjem Kurelčeve oslabila je ponuda pa tako i gužva u <b>Tomićevoj</b> koja je prošle godine bila hit, pogotovo predvečer kada se tamo nije moglo hodati.

&nbsp;

Na platou <b>Gradec</b> su se pojavljivale i topile <b>ledene skulpture</b>. Najatraktivnija je definitivno bilo ledeno prijestolje napravljeno od ledenog bloka teškog dvije tone. No to sam nekako sve uspio propustiti pa nema fotki.

&nbsp;

<b>Zrinjevac</b> mi je i dalje omiljena adventska lokacija pogotovo dok je neka svirka u paviljonu, ali neću im oprostiti kaj je nestala ona kućica u kojoj se prodavala topla čokolada koja je bila jedina takve vrste pa ne razumijem kako nije opstala. No zato se tu pojavio gulaš u kruhu i još neke delicije. Velika je ponuda i rukotvorina, a klinci mogu popričati sa Coca Colinim djedom mrazom ili pak za pisaćim stolom uz mašinu napisati pismo sa željama.

&nbsp;

Klizalište <b>Ledeni park</b> na Tomislavcu je i ove godine hit adventa. Nije devastirana površina kako su se mnogi bojali prošle godine. Ove godine je čak dobio i tribinu s koje se može pratiti svoje klizače. Karte se mogu kupiti online kako bi bili sigurni da ćete dobiti svoj termin i izbjegli gužvu u redovima. Led možda nije vrhunske kvalitete, ali to ne sprječava stotine ljudi da napravi svoj krug po ledenom parku.

&nbsp;

Na <b>Trgu</b> je dodana hrpa ukrašenog drveća idealno kao pozadina za fotkanje, nakaradan varoški šator zamijenjen zgodnim kućicama, postavljeni su i zgodni plamenici i sve djeluje ljepše nego prije. Zabava je i na Europskom trgu, na Cvjetnom, klinci mogu pogledati <strong>žive jaslice</strong> pred katedralom, uglavnom svugdje po centru.

&nbsp;

I dosta privatnika po gradu je ukrasilo svoje lokale, a poseban palac gore ide Saši Šekoranji koji je uz svoj <strong>Velvet</strong> na sada neiskorišteni dio terase stavio i preslatko <strong>mikro klizalište</strong>.

&nbsp;

Vikendom su gužve brutalne, kako za vožnju i parking tako i za samo hodanje koje se svodilo na hodanje ko patka u rijeci ljudi.

&nbsp;

Adventski program će ove godine trajati <strong>do 10. siječnja</strong> pa će izostati prošlogodišnji šok 2. siječnja kada se sve počelo pakirati i trpati u kamione.

&nbsp;

[gallery link="file" columns="4" ids="20704,20705,20751,20706,20707,20709,20710,20711,20712,20713,20715,20716,20717,20718,20719,20720,20721,20722,20723,20724,20725,20734,20750,20727,20728,20729,20730,20731,20732,20733,20735,20736,20737,20738,20739,20740,20741,20789,20788,20742,20743,20744,20745,20746,20748,20749,20714,20752,20753,20754,20755,20756,20757,20758,20759,20760,20761,20766,20763,20762,20764,20765,20767,20768,20769,20770,20771,20772,20773,20774,20775,20776,20777,20779,20780,20781,20782,20783,20784,20785,20786,20787"]