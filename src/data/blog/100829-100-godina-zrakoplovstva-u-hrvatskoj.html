Danas se na aerodromu u Lučkom održao aeromiting povodom <a href="http://www.100godina.hr/" target="_blank">100 godina zrakoplovstva u Hrvatskoj</a>. Iako se vidi da su se organizatori dosta trudili, skupili dosta sponzora, bila je tu i replika Penkalinog aviona, obogatili su program i dobrim koncertima, organizirani prijevoz, ipak je dojam ostao nekako mlak. Nije to baš spektakl. Malo me trgnuo Gripen sa svojom bukom, krila Oluje su bili standardno dobri, čovjek šišmiš je stvarno lud..ali opet nije mi bilo previše adrenalina.

Veliki je problem i u položaju piste budući da gledalji prate program gledajući u sunce koje je danas bilo stvarno jako i pred očima su mi i sada one fleke. Kada su avionu u niskom letu, smetaju avioni koji su sparkirani ispred ljudi. I na kraju me dokusurio bus i ljudi koji u gužvi postanu stoka. Za povratak smo čekali na strani koja je bila logična za povratak, ali je bus stao na strani na kojoj smo i izašli. Naravno nitko nas nije upozorio da je bus za Zagreb na kontra strani. Nakon toga stiže drugi bus koji staje nešto niže od stanice i ljudi se počinju ukrcavati na stanici koja je za izlaz,a  ludi zetovac ih pušta. I onda takav nakrcan dođe do naše stanice pa ti uđi i drobi opremu. I onda kreće avantura i vožnja od cca pola sata – barem mi se tako činilo. Gužva, naguravanje, putu nikad kraja, a mali iza mene na repeatu dere Boney M i Nove fosile. Ludilo.

&nbsp;

[gallery link="file" ids="532,533,534,535,536,537,539,540,541,542,543,544,545,546"]