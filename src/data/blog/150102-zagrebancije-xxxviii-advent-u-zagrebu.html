Neka prvi foto post u 2015. budu <strong>Zagrebancije</strong>.

Šetao sam par dana u ovo adventsko doba i skupljao fotke da bi na kraju dobio poveću galeriju.

Zagreb se već par godina unazad pozitivno razvija u turističkom smislu, ulice su pune turista cijelu godinu, a meni je najdraže baš ovo zimsko, adventsko doba iliti <strong>Advent u Zagrebu</strong> kako se i službeno zove. Osim onog nakaradnog šatora koji se jednostavno nikako da ode s trga grad je pun onih zgodnih kućica koje nisu više one ružne komunističke nego lijepo sređene sa podosta bogatom ponudom. Naravno da tu prevladavaju kobase i kuhano vino, ali se također može naći i podosta solidnih vina, slastica, fritula, šampanjaca, vrućih čokolada i čajeva, rukotvorina...I to sve ukusno uređeno.

&nbsp;

Za lakše snalaženje tu je i aplikacija za mobitele <a href="http://www.betherezagreb.com" target="_blank">Zagreb Be There</a> da ne bi kaj propustili :)

&nbsp;

U gradu ste mogli posjetiti već uobičajeno <strong>Fuliranje</strong> u Tomićevoj, ili skočiti na vruću čokoladu i poslušati neki koncert na <strong>Zrinjevcu</strong>, sviralo i jelo se i na <strong>Europskom trgu</strong> i na<strong> Cvjetnom</strong>, po centru je besplatno vozio ZET-ov vlakić s dedom mrazom, ispred katedrale su opet postavljene <strong>žive jaslice</strong>, Kapulica je spalio <a href="http://foto.drusany.com/2014/12/23/zagrebancije-xxxvii-kapulica-lampioni/" target="_blank"><strong>3000 lampiona</strong></a> iznad dolca, na <strong>Jelačić placu</strong> je opet bio doček kao i spomenuti šator, štandovi/kućice su mamili sa svih strana, ali se najviše pričalo o <strong>Ledenom parku</strong>, klizalištu postavljeno na Tomislavcu ispred umjetničkog paviljona.

Digla se kuka i motika kad su počeli pripremni radovi za klizalište, pričalo se o udaru na svetinju, o bogohuljenju, razaranju ljepote, zgražalo se i staro i mlado da kaj će sad to sve raskopati da bi stavilo neko smrdljivo klizalište. No čini se da je ipak ovo bio pun pogodak. Navečer su kolone ljudi išle gore-dole na potezu trg-Tomislavac, a za kartu se čekalo u redovima. Ne znam zašto su naši ljudi protiv svega. Uvijek kukaju da smo zaostali i sl. a kad se nešto novo napravi onda opet ne valja. Podsjećam da slično klizalište ima i London usred Somerset housea ili pak Amsterdam ispred poznatog Rijksmuseuma i nitko se ne buni nego svi uživaju. Naravno Tomislavac treba vratiti u prvobitno stanje nakon micanja klizališta pa se nadam da slijedeće godine neće biti problema.

&nbsp;

Žao mi je da i Strossmayerov trg nije dobio svoje kućice kao kad je bilo aktualno Artikuliranje pa bi se upotpunila ruta Jelačić plac - Zrinjevac - Strossmayerov trg - Tomislavac.

&nbsp;

Po gradu sam s fotićem šetao po danu i noći, ali nisam bio u ono najljepše vrijeme, u vrijeme prvog neugaženog snijega. Imam nešto snijega, ali to je onaj ružni crni bljuzgavi.

&nbsp;

Razočaranje je nastupilo danas kad sam s kumom šetao po gradu i vidio da se skoro sve kućice zatvaraju. Zašto pobogamu?? Pa tek je 2.1., grad je pun turista, ljudi su imali gdje za izaći, a da nisu smrdljive birtije, grad je zarađivao, ugostitelji su zarađivali, ljudi su bili sretni, što bi amerikanci rekli konačno je bila <em>win-win situation</em>. I sad je sve nestalo. Možda sam propustio neki važan detalj, ali stvarno ne razumijem zašto čarolija nestaje ovako rano.

&nbsp;

&nbsp;

[gallery link="file" columns="4" ids="17063,17064,17065,17066,17067,17068,17069,17070,17071,17072,17073,17074,17075,17076,17077,17078,17079,17080,17081,17082,17083,17084,17085,17086,17087,17088,17089,17090,17091,17092,17093,17094,17095,17096,17097,17098,17099,17100,17101,17102,17103,17104,17105,17106,17107,17108,17109,17110,17111,17112,17113,17114,17115,17116,17117,17118,17119,17120,17121,17122,17123,17124,17125,17126,17127,17128,17129,17130,17131,17132,17133,17134,17135,17136,17137,17138,17139,17140,17141,17142,17143,17144,17145,17146,17147,17148,17156"]