<i>No pasarán </i>rekla je probuđena <strong>Hrvatska</strong> bahatoj <strong>Španjolskoj</strong> sinoć na Maksimiru. I nisu prošli. Unatoč povijesnom masakru kojeg su doživjeli u Španjolskoj Vatreni su krenuli bez kočnica i respekta, baš onako kako su nas uveseljavali u Rusiji.

Ispunjeni stadion (<strong>33.018 navijača</strong>) znao je cijeniti takvu igru pa se konačno moglo čuti navijanje, čak i s juga i zapada. Iako je igra bila dinamična i lijepa za gledanje, prvo poluvrijeme nije nam dalo golove. Ali zato je iskupljenje slijedilo u drugom. <strong>Kramarić</strong> u 54. minuti postiže pogodak za vodstvo i u tom trenutku nastupa euforija, na tribinama i terenu. No ne lezi vraže, <strong>Ceballos</strong> vraća Španjolce u igru već dvije minute nakon. E sad, da je to ona neka stara Hrvatska ja bi već počeo psovat i pakirat stvari. Ali s ovom Dalićevom selekcijom sam naučio da stvari nisu uvijek tako crne i mrtvo hladno sam čekao naš drugi pogodak. I dočekao ga u 69. kada je mladi lijevi bek <strong>Tin Jedvaj</strong> zabio za novo vodstvo. I opet  je to kratko trajalo jer je kako sam kasnije saznao jer teško je s jednog gola vidjet na drugi Vrsaljko igrao rukom pa je dosuđen jedanesterac kojeg <strong>Ramos</strong> glatko zabija.

Bod  imamo, 12 minuta do kraja, ali to nam nije dovoljno za miran napad na Engleze i naši stišću zadnje minute ali nikako da uđe. Nadu donose dodatne 4 minute u kojima pred sam kraj nećete vjerovat opet zabija Tin Jedvaj i tako postaje heroj ove utakmice. Tribine su na nogama, klupa skače, vrši se pritisak na suca da prekine utakmicu. I kraj. Lete podmetači za guzice sa zapada, Vatreni slave, bacaju se, pozdravljaju navijače.

Dajte nam Engleze, našamarajmo ih na Wembleyu gdje će to najviše boliti i uzmimo to prvo mjesto <strong>Grupe A4 Lige nacija</strong> pa idemo dalje.

[gallery ids="29517,29518,29519,29520,29521,29522,29523,29524,29525,29526,29527,29528,29529,29530,29531,29532,29533,29534,29535,29536,29537,29538,29539,29540,29541,29542,29543,29544,29545,29546,29547,29548,29549,29550,29551,29552,29553,29554,29555,29556,29557,29558,29559,29560,29561,29562,29563,29564,29565,29566,29567,29568,29569,29570,29571,29572,29573,29574,29575"]