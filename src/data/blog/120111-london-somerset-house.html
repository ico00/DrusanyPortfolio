<strong>Somerset house</strong> je u Londonu poznata po koncertima, izložbama, projekcijama filmova u dvorištu itd., a po zimi je u dvorištu postavljeno prekrasno klizalište koje uz sve ukrase i osvjetljenje poprima stvarno filmski ugođaj.

&nbsp;

Kompleks ima dosta zanimljivu povijest. Počeo se graditi oko 1549. nakon što je kralj Edward VI, Edwarda Seymoura  proglasio vojvodom od Somerseta. Ovaj luđak je na dobivenom zemljištu porušio sve potrebno i nepotrebno i krenuo sa izgradnjom svoje rezidencije. Na njegovu žalost nije doživio kraj gradnje, pa je cijeli kompleks kraljica uzela pod svoje. Koliko je to zdanje bilo veličanstveno govori i to da je služilo kao jedna od kraljevskih palača. Do današnjeg dana Somerset house je preživjela puno vladara, preinaka, rekonstrukcija, bombardiranje, ali još uvijek se drži i izgleda odlično. Ako imate volje i love, tamo se možete čak i oženiti ili snimati filmove i sl.

&nbsp;

Termin za klizanje je najbolje srediti preko neta koji dan unaprijed jer je navala dosta velika. Po glavi se plaća oko 8 funti. Napravili su i mali dio za klince koji se tamo kližu uz pomoć pingvina.

&nbsp;

Na ledu su naravno i Ice marshals koji se brinu za red i mir na klizalištu.

&nbsp;

Sve u svemu dosta lijepo mjesto za posjetiti ako ste u Londonu.

&nbsp;

[gallery link="file" columns="4" ids="2658,2659,2660,2661,2662,2663,2664,2665,2666,2667" orderby="post_date"]