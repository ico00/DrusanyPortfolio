<strong>Aeroklub Međimurje</strong> se za svoj <strong>70. rođendan</strong> nakon 9 godina pauze počastio s Airshowom na svom aerodromu u Čakovcu odnosno <strong>Pribislavcu</strong>.

Najave su počele spektakularno sa <strong>Eurofighter Typhoonom</strong> kao glavnim mamcem i vjerujem da je većina avio zaljubljenika samo zbog tog aviona potegnuti do Čakovca. No nekako se činilo predobro da bi bila istina i svi s kojima sam pričao su bili malo skeptični. Na žalost obistinila su se naša nagađanja i Eurofighter je otkazan nekoliko dana prije showa. Nakon toga više nisam bio siguran S<em>hould I stay or should I go</em>, ali išlo nas je više pa ajde.

I na kraju mi nije bilo žao. Međimurci su to lijepo organizirali, omogućili posebnu akreditaciju za spottere i press, ogradili poseban prostor što je veliki plus, parkinga je bilo dovoljno, redara na svakom koraku. Program se uživo mogao pratiti i na video zidu, a na jednom dijelu na kojem se čuo razglas ste mogli i čuti tko to leti i kakve gluposti izvađa po nebu. Na žalost zvučnici nisu bili potegnuti i na donji dio pa mi nismo čuli ništa.

Program je privukao iznenađujuće velik broj posjetitelja koji su nedjelju odlučili provesti na livadi gledajući avione i pripremati boju za plažu.

Na svim aeromitinzima kod nas se najavljuje prolaz MIG-a kao nešto spektakularno iako je meni taj skoro najmanje zanimljiv. MIG naime nije baš okretan, leti relativno visoko i nije baš neka sreća za fotkanje niti gledanja sa spuštenom ladicom. Ono kaj me uvijek oduševi su luđaci poput <strong>Petera Besenyeia</strong> ili <strong>Zoltana Veresa</strong> koji su i jučer ludovali po nebu, crtali srca, obrušavali se, letili par metara od zemlje, vrtili, dimili…što bi Bosanci rekli, lete za raju.

Jučer sam po prvi put sam vidio i kako <em>kanader</em> baca vodenu bombu. Ta demonstracija nije baš uspjela jer je vatra i dalje gorila, ali svejedno fora za vidjeti i fotkati.

Mora se zapljeskati i ekipi koja vozi avione na daljinski jer to također izgleda ludo iako sam na prvu samo odmahnuo rukom kad sam ih vidio u programu.

Kako je „najduži“ objektiv kojeg imam 200mm odlučio sam se na rizik pa od prijatelja posudio<strong> 2X Extender</strong> da dođem do 400 mm, a za ovo mi ne treba 2.8 blenda pa sam se nadao da neće biti tako crno kako ljudi pričaju o tim extenderima. Dodatni problem je kaj ja imam 70-200 f/2.8 MK I koji u suradnji sa 2X Extenderom MK I užasna kombinacija. No sila me natjerala da ja to ipak isprobam. Rezultat je da sam valjda 80% fotki izbrisao kao neupotrebljive.

Prvi put sam na 1DX MK II koristio i <strong>Large zone focus</strong> koji radi poprilično dobro obzirom da je pozadina čisto nebo i jedini objekt na koji fokus može pasti je avion. Idealno za ovakva snimanja. Možete pretpostaviti da u dvorani u grupnom sportu to i nije neki sretan mod za fokusiranje :)

Na kraju balade mogu samo reći da je to bio jedan zgodan dan u kojem sam naučio da extender za bilo kaj pokretno treba ostati u torbi ili kupite nove verzije objektiva i extendera i nemojte nositi ove šklopocije poput mene.

[gallery link="file" columns="4" ids="24383,24384,24385,24386,24387,24388,24389,24390,24391,24392,24393,24394,24395,24396,24397,24398,24399,24400,24401,24402,24403,24404,24405,24406,24407,24408,24409,24410,24411,24412,24413,24414,24415,24416,24417,24418,24419,24420,24421,24422,24423,24424,24425,24426,24427,24428,24429"]