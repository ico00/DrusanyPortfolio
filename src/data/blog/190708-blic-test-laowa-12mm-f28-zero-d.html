<!-- wp:paragraph {"dropCap":true} -->
<p class="has-drop-cap">Mi fotografi volimo kupovati foto igračke, one koje nam trebaju i koje nam ne trebaju, one za koje imamo novaca i one za koje ćemo se uvaliti u kredite. Ali takav je svaki hobi i posao ako ga mislite raditi kako treba. Jedna od takvih igračaka za koju ne znam da li mi treba ili ne, a imao sam ju priliku isprobati u jednoj kraćoj šetnji je i širokokutno dvanaestmilimetarsko čudo radnog naziva <strong>Laowa 12 mm f/2.8 Zero-D</strong>.</p>
<!-- /wp:paragraph -->

<!-- wp:image {"id":30958} -->
<figure class="wp-block-image"><img src="/uploads/wordpress/2019/07/ALT_9006-1-1024x683.png" alt="/" class="wp-image-30958"/><figcaption>Foto: https://www.venuslens.net/</figcaption></figure>
<!-- /wp:image -->

<!-- wp:paragraph -->
<p>Kako sam malo zadrt po pitanju brendova i teška srca sam dao priliku i Sigmi u odnosu na original Canon objektive, tako sam sva ova čudna kineska imena preskakao do te mjere da sam odustao nakon naslova s tim imenima. Ne zbog predrasuda nego zbog nekog skupljenog iskustva koje mi je govorilo da ako ikako ima šanse za skupiti lovu onda treba kupiti „pravu stvar“. Tako razmišljam i kod kupovine aparata i objektiva i kompjutera i ne bi rekao da sam fulao. No tu i tamo stvarno ulete neke dobre stvari kojima možda treba pružiti šansu. Sigma se iskupila sa Art serijom, Godox je napravio podosta rasvjete i fleševa koji za te novce rade više nego solidan posao, a sad sam se imao priliku upoznati sa<strong> Venus Optics</strong> odnosno njihovim brandom <strong>Laowa </strong>koja nema stoljetnu tradiciju kao npr Nikon ili 197.000 zaposlenih kao Canon nego postoje tek od 2013 i imaju 131 zaposlenika. Objektiv o kojem ćemo pričati je 2016. financiran preko Kickstartera na kojem su probili traženu cifru u prvoj minuti, a do kraja su skupili 660.000 $ i već u rujnu na Photokini predstavili ovo čudo.</p>
<!-- /wp:paragraph -->

<!-- wp:paragraph -->
<p>Prvi dojam kad sam objektiv uzeo u ruku bio je „jebote, pa ovo je ko oni pravi stari analogni objektivi“. Dakle f<strong>ina metalna izrada</strong>, a opet ne preteška, ring za fokus i sad šok za one mlađe, ring za blendu što će reći da pričamo o čistom manualnom objektivu. </p>
<!-- /wp:paragraph -->

<!-- wp:paragraph -->
<p>Izvana još možemo vidjeti da je <strong>leća u žarulja stilu</strong> tako da zaboravite na navojne filtere nego bacite oko na nosače za filtere.</p>
<!-- /wp:paragraph -->

<!-- wp:paragraph -->
<p>Kad sam zašerafio objektiv na gornjem displayu aparata se očekivano pojavio broj 00 na mjestu gdje inače piše blenda odnosno aparat nema takvu vrstu komunikacije s objektivom. Za nas koji smo ponešto snimili i na film to možda i nije toliki problem, ali kod analogije je ipak postojala jedna olakšavajuća stvar, a to je svjetlomjer u viewfinderu pa čak i pomoć oko fokusa. Ovdje toga nema. Ovisite o svojim očima, znanju, iskustvu i sreći.</p>
<!-- /wp:paragraph -->

<!-- wp:image {"id":30961} -->
<figure class="wp-block-image"><img src="/uploads/wordpress/2019/07/190707-Laowa_12mm_004-1024x683.jpg" alt="/ Ivica Drusany" class="wp-image-30961"/></figure>
<!-- /wp:image -->

<!-- wp:paragraph -->
<p>Ekspoziciju je najlakše odrediti preko live viewa ili
koristiti dobri stari chimping. Blenda je naravno manji problem jer znate kaj
snimate pa ćete tako za arhitekturu staviti f/8 i više i nećete razmišljati da
li ste fulali. Meni je najveći problem fokusiranje. Ako pokušam fokusirati kroz
viewfinder upadam u probleme jer sam polućorav i na onom zadnjem milimetarskom
šerafljenju fokus ringa gubim bitku jer više ne kužim da li je to skroz
izoštreno ili je pobjeglo u mutne vode. Za stvari poput landscapea i ostalih
udaljenih stvari možete komotno koristiti plus beskonačno, ali je malo teže za
bliže stvari kod kojih treba pimplati i kod kojih dobar fokus čini razliku
između brisanja i iskorištavanja fotke.</p>
<!-- /wp:paragraph -->

<!-- wp:paragraph -->
<p>Iako se možda tih 12mm čini ekstremno, egzibicijski i neiskoristivo kada se bolje razmisli u nije baš tako. Priroda – ne možeš fulat sa širinom, planine, oblaci, munje sve to trpi širinu. Arhitektura – ovo je zmaj za arhitekturu, skoro bez rušećih linija sa tolikom širinom, ma milina. Astrofotografija – f/2.8 i 12mm…pa nema dileme. Interijeri – tamo uvijek fali širine. Koncerti – pjevač ti se nasere ispred tebe, izvodi ludilo na pozornici a ti fino hop pred njega i dobiješ ludilo kadar (ako si pogodio fokus). Ulica – zašto ne? Kao što vidite mogućnosti za zabavu s ovim objektivom ima pregršt. Toliko zabavno da morate paziti na svoje noge u kadru.</p>
<!-- /wp:paragraph -->

<!-- wp:image {"id":30957} -->
<figure class="wp-block-image"><img src="/uploads/wordpress/2019/07/190707-Laowa_12mm_033-1024x683.jpg" alt="/ Ivica Drusany" class="wp-image-30957"/><figcaption>Pazite na noge i stative u kadru</figcaption></figure>
<!-- /wp:image -->

<!-- wp:paragraph -->
<p>Mi smo ga na brzinu malo prošetali po Savici u okruženju zgrada, ali vrijeme je bilo čas isprano čas piči sunce, dakle daleko od idealnog, ali zanimalo me kako izgledaju te linije, koliko je tih 12 mm stvarno široko i koliko je naporno koristiti manualni objektiv. Na poslu koristim Nikon 14-24 za koji sam mislio da je stvarno širok i kvalitetan objektiv ali ovih 2mm manje kod Laowe širi <strong>kut na 121.96&nbsp;stupnjeva</strong> odnosno za skoro 8 više u odnosu na Nikon što je primjetno iako se tako možda ne čini na papiru. </p>
<!-- /wp:paragraph -->

<!-- wp:paragraph -->
<p>I zaključak je sljedeći. Ono kaj sam vidio odmah na terenu me oduševilo. Dakle izrada objektiva, blenda f/2.8, mogućnost snimanja arhitekture sa stvarno minimalnim rušenjima pogotovo ako razmišljate o kadru i stanete na pravu poziciju, a ne ovako u poluzajebanciji kao ja. Interijer na žalost nisam uspio isprobati, ali vjerujem da bi rezultati bili još bolji jer bi aparat bio na stativu i bilo bi više vremena za pimplanje nego u hodu. Negdje sam čak čitao da se i ne preporučuje njegovo korištenje bez stativa što mislim da je ipak pretjerivanje.</p>
<!-- /wp:paragraph -->

<!-- wp:paragraph -->
<p>Kad sam prebacio fotke na komp činilo mi se da objektiv možda ne daje dovoljno mesa na prvu odnosno da su boje i kontrast malo nedorađene,  <br>malo mi i vinjetiranje ima plavog štiha.  Nešto se može riješiti u Photoshopu, a nešto i nije baš sreća za korekciju. </p>
<!-- /wp:paragraph -->

<!-- wp:paragraph -->
<p>Nakon kaj smo se glupirali s portretima valjda sam zaboravio podesiti fokus  na daljinu što baš i nisam kužio dok sam gledao fotke na displayu, ali se ta glupa greška itekako vidi na monitoru. Dakle treba paziti prije svakog okidanja, nema mozak na pašu. </p>
<!-- /wp:paragraph -->

<!-- wp:image {"id":30959} -->
<figure class="wp-block-image"><img src="/uploads/wordpress/2019/07/190707-Laowa_12mm_041-1024x683.jpg" alt="/ Ivica Drusany" class="wp-image-30959"/><figcaption>Malo krivo okreneš fokus ring i iskoristiva fotka pa pa</figcaption></figure>
<!-- /wp:image -->

<!-- wp:paragraph -->
<p>Minus bi pak moglo biti stanje na mom tekućem jer ovaj objektiv nije jeftin. Cijena kod <strong>Prizme</strong> je <strong>8.862 kn,</strong> a slična je cijena i vani ako ga nađete. Računam si još ako želim prirodu fotkat da mi ne njega nejde moj navojni ND filter pa moram uložiti još 700 kn u nosač pa onda još 1000 kn za dobar filter i sad sam već na ozbiljnoj cifri.</p>
<!-- /wp:paragraph -->

<!-- wp:paragraph -->
<p>No s druge strane koja je alternativa? Canon 11-24 od 21.000kn? Ili Canon 14mm od 14.000 kn? Nikon 14mm f/2.8 od 12.000 kn ili 14-24 f/2.8 od 13.000 kn? Tu su i Sigma 14mm f/1.8 od 12.500 kn ili najjefitniji Samyang 14mm f/2.8 od 3.000 kn.</p>
<!-- /wp:paragraph -->

<!-- wp:image {"id":30960} -->
<figure class="wp-block-image"><img src="/uploads/wordpress/2019/07/190707-Laowa_12mm_021-1024x683.jpg" alt="/ Ivica Drusany" class="wp-image-30960"/></figure>
<!-- /wp:image -->

<!-- wp:paragraph -->
<p>Jako zanimljiv objektiv, neosporne kvalitete i koliko vidim kod proizvođača na stranici dolazi sa <strong>5 godine garancije</strong>, a to još nisam vidio kod foto opreme, ali svejedno visoke cijene, pogotovo za manualni objektiv koji ne prašta greške oko fokusa. Na vama ostaje odlučiti da li je za vas ili ipak ima previše mana u odnosu na traženu cijenu.</p>
<!-- /wp:paragraph -->

<p>[gallery ids="30962,30963,30964,30965,30966,30967,30968,30969,30970,30971,30972"]</p>