
<p>Vrijeme za skidanje prašine s koncertnog fotkanja palo je na beogradski <strong>Mortal kombat</strong> koji su nastupili u slično vrijeme kao i prošle godine, u <strong>Tvornici kulture</strong>. </p>



<p>Kad na mail ne dobijem detalje o akreditaciji i koncertu obično sluti na neko sranje. Tako je bilo i ovaj put. Na Facebooku sam morao naći da koncert počinje u 21h, pa sam kod Tvornice bio oko 20:40 što je vremenski period uvijek dovoljan za ulazak pogotovo ako su otvorena i press vrata. No sinoć me dočekala gužva koje se baš ne sjećam koliko god pohodim koncerte. Ljudi stoje nasred Ljudevita Posavskog, zmija od cca 150-200m od ulaza i stalno dolaze novi tako da sam ja već ušao, a ogroman red je još bio vani.</p>



<p>Na ulazu na popisu curka lagano po mobu, ja stojim, čekam, lagani smiješak, pa posprdno naravno može akreditacija. Ali fizičke akreditacije nema, čak ni one papirnate narukvice. Jedan zaštitar šalje kod drugog na pregled torbe. Neki mladi dečko na zadatku. Otvaram ruksak on gleda opremu..jaooo. Čekam da potvrdi jel mogu unutra. Pita on pa kaj ćemo. Jel vi ovdje fotkate. Ja doslovno šutim jer ne vjerujem i ne razumijem kaj me pita. Kaj jel ovdje fotkam? Ne došo sam s opremom, prošao press popis, al fotkam u Adamovcu. Pa reko nego gdje fotkam? Pa kaj nisi odmah reko da si fotograf? WTF??? </p>



<p>Uglavnom naravno da je koncert kasnio pol sata jer se čekalo da ono ljudstvo vani uđe. Iako su iz publike dobivali poticaj "svirajte pičke", nije imalo smisla počinjati uz toliko ljudi vani. </p>



<p>No sve je brzo zaboravljeno na prve taktove <strong>Alkohola</strong>, koji se pretočio u <strong>Seljačku bunu</strong> i disclaimer da su oni ovdje tjelima, ali srcem u Beogradu uz prosvjednike. Tvornica je to naravno pozdravila parolom "Vučiću pederu" i svirka se nastavila.</p>



<p>Tolike koncertne pauze uzimaju danak u mojem fotkanju pa sam dosta tražio i prtljao, ali sva sreća da je bend živahan tako da je bilo dovoljno prilika za okidanje.</p>



<p><strong>Šofersku</strong> su naravno posvetili Mitroviću i dalje nizali hitove, ne sjećam se više kojim redom, ali bile su tu <strong>Mortal kombat</strong>, <strong>Devedesete</strong>, <strong>Da si više mrtva</strong>, <strong>Ljubavna</strong>, <strong>Mrzi me ko Nemca</strong>, <strong>Feminizam</strong>, <strong>Rijaliti</strong>...  Standardno dobra rokačina benda koji nas posjećuje od ako se ne varam 2011. kada su bili u KSET-u. </p>




https://www.youtube.com/watch?v=3ZkrQG-P1iM




<p>Inače ovaj naziv Mortal kombat i logo jako sličan originalu ili čak isti u nekim fazama me podsjetio na nedavnu pravnu zavrzlamu s logom hrvatskog nogometnog kluba treće županijske lige i Brightona. Englezi su nekako nanjušili da ovi podravski mudraci imaju njihov copy/paste logo pa su to rješili pravnim putem. NetherRealm studio vjerojatno ne prati srpsku metal/punk scenu, ali tko zna, možda su i isposlovali korištenje. </p>



<p>Fun fact...nekad sam znao sve kombinacije za Finish him - Fatality u Mortal Kombat 2. </p>


