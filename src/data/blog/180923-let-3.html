Ljeto je danas i službeno gotovo, a to na koncertnoj karti Zagreba znači da se svirke počinju vraćati s mora u naše klubove i dvorane. Svoju novi život započela je i <strong>Tvornica Kulture</strong> koja nije ljenčarila preko ljeta nego se preuređivala, narasla i malo sredila da bi ovaj vikend otvorila novu sezonu. Ovako sređena kažu da u Velikom pogonu prima do <strong>2200 ljudi</strong> i prozvali se našom najvećom koncertnom dvoranom.

Drugi dan otvorenja svirali su <strong>Let 3</strong> što je bila idealna prilika za posjet jer i ona svima fotografima mrska LED svjetla su zamijenjena pa sam to definitivno morao isprobati. A i Let 3 mi je prirastao srcu, barem s onim svojim rockerskim djelom.

Mrle i Prlja su nakon šestogodišnje pauze nastupanja u tvornici obećali<strong> presjek karijere</strong> i svirku dužu od dva sata što je za obožavatelje bio poziv na mobilizaciju.

No kako sam se približavao Tvornici činilo mi se da sam fulao dan koncerta. Naime prema Šubićevoj su prilazili sve neki da izvineš stariji ljudi koje nikako nisam mogao smjestiti na koncert riječkih pički. Više su mi izgledali kao inspektori koji će zatvoriti Tvornicu zbog 10 kn razlike na šanku tako da sam poskrivećki stao pred ulazom i provjerio poruku urednika oko satnice. Sve štima. Naravno uvijek volim doći štreberski na vrijeme, što zbog parkinga što zbog toga što ne volim kasniti, ali to me ovog puta koštalo stajanja od sat vremena jer iako sam došao u 21h, koncert koji je najavljen za 21:30 je počeo oko 22h, ali dobro sam i prošao, zaboravio sam da klupski koncerti kod nas satnicu imaju reda radi. Kod nas se kasni na utakmice, koncerte, posao..

Kako to već sa mnom biva, obično volim starije albume pa tako i kod ovih riječkih rockera performera. Let 3 je oduvijek bio sklon performansu, oni neupućeni neka pogledaju staru snimku <a href="https://www.youtube.com/watch?v=VRdmsi7oKUg&amp;frags=pl%2Cwn" target="_blank" rel="noopener">Izgubljenih</a> da im bude jasnije. To mi je još bilo OK, ali kad ih je prevrnulo na crossovere s raznim folkom, s meni nepotrebnim klatarenjem mudima, čepovima, ružama, ogromnim kitama i ostalim čudima iz riječke tvornice ekscesa e tu sam postao znatno selektivniji sa puštanjem njihovih pjesama. Više nisam mogao pustiti cijeli album kao što je to bio slučaj s prva tri nego se to svelo na selektivnu playlistu.
Iako moram priznati da Dijete u vremenu, to mitsko čudovište Šabana Šaulića i Deep Purplea zvuči nevjerojatno dobro, pogotovo u live izvedbi.

I zato sam se bojao koliko će se jučerašnji koncert bazirati na performansu, a koliko na svirci. Svjetla su se ugasila, a Prlja se u tom mraku popeo na neke platforme i počeo navlačiti ogroman kostim kostura s naslovnice Živog kurca. U mraku svijetle samo te kosti, a iz pozadine jedva dopire lagani rozi reflektor, njemu iza leđa. Naravno i meni je pao mrak na oči jer jelte…3 pjesme pa van iz foto pita, a kako je krenulo cijela prva će biti u mraku. No agonija se proširila i na drugu pjesmu koja se nastavila u mračnom tonu, odnosno bez i jedne normalne fotke. Koliko god ova jedinica bila super aparat, u mrklom mraku je teško fokusirati i eksponirati fotku uz sve te nabrijane specifikacije na papiru.

No smilovali se dečki na trećoj pjesmi, a smilovali se i zaštitari koji nas nisu bacili van nakon treće pjesme pa smo mogli komotno odraditi snimanje. Dobro ne baš komotno jer unatoč toj novoj rasvjeti ja sam silovao aparat kao nikad do sad. ISO je u jednom trenutku morao ići i do 10000 i opet nije ispalo onako kako sam želio. Ne znam da li je stvar atmosfere koju su htjeli napraviti ili svjetla, ali nije bajno za fotkanje.
Po izlasku iz foto pita reko sam sebi idem još par fotki atmosfere okinut pa gibam doma jer mala je dobila temperaturu pa nema smisla da ja sad tu solo visim na nekom koncertu. Ali..baš kako su obećali dečki su redali sve hitove, stare, nove i ja zaglavio, nisu mi dali doma. Ne možeš mi ići doma kada čuješ <strong>21st Century Shizoid Man, 999, Izgubljene, Dijete u vremenu, Omađijaj me, Prdni majko</strong> i ostale hitove.

Rekao bi da je Let 3 sinoć napravio odličan posao, da je Tvornica također napravila hvale vrijedan potez i nema druge nego rokati dalje.

[gallery ids="28848,28849,28850,28851,28852,28853,28854,28855,28856,28857,28858,28859,28860,28861,28862,28863,28864,28865,28866,28867,28868,28869,28870,28871,28872,28873,28874,28875,28876,28877,28878,28879,28880,28881,28882,28883,28884,28885,28886,28887,28888,28889,28890,28891,28892,28893,28894,28895,28896,28897,28898,28899,28900,28901,28902,28903,28904"]