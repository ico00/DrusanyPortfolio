Hrvatsko ratno zrakoplovstvo i Protuzračna obrana (<strong>HRZ i PZO</strong>) su ovaj vikend slavili <strong>25 godina</strong> postojanja. Jedan od programa proslave bio je i <strong>Dan otvorenih vrata </strong>u <strong>vojarni "Pukovnik Marko Živković"</strong> na Plesu, a kako već dugo nisam fotkao avione ovo je bila idealna prilika.

&nbsp;

Subotnji program trajao je od 10 do 14h tijekom kojeg su se na stajanci mogli razgledati <strong>avioni</strong> i <strong>helikopteri</strong>, otvoren je bio i transporter <strong>AN-32</strong>, dok ste u ostale avione mogli ući jedan po jedan uz pomoć i objašnjenja pilota. Također ste mogli posjetiti i <strong>simulator</strong> letenja kao i <strong><em>cockpit</em> MIG-a</strong> ili porazgovarati o eventualnoj karijeri vojnog pilota.

&nbsp;

Za ovaj događaj sam čuo samo iz užih krugova, pa sam mislio da neće biti neka posjećenost, ali službene brojeke kažu oko <strong>5000 posjetitelja </strong>što je skroz OK. Bilo je svih generacija na stajanci i po objektima, od  beba do penzića.

Ono što mi se sviđa kod vojske je red i disciplina pa je tako sve od ulaza do kraja programa bilo ko po špagi. Vojnici sa reflektirajućim prslucima navode na parking, objašnjavaju, pomažu, preporod u odnosu na zaštitare po drugim događanjima kojima nije do ničega.

S razglasa je svirala muzika, bio je i komentator koji nas je obaviještavao o programu tako da sve pohvale na organizaciji.

&nbsp;

Iako se magla za nas civile digla i nebo je bilo plavo, sunce pičilo, ipak nije bilo dovoljno čisto za planirani letački program tako da smo u zraku vidjeli samo<strong> Krila oluje</strong> na odlasku doma u Zemunik. Ljudi su sigurno htjeli čuti tutnjavu MIG-ova, ali vjerujem da nitko nije otišao doma razočaran.

&nbsp;

Fotka sam lupao u čudovišnoj kombinaciji Canon + fish i Nikon 14-24, 70-200. Motiva nije falilo pa eto opet jedne maxi galerije.

&nbsp;

[gallery link="file" columns="4" ids="22861,22862,22863,22864,22865,22866,22867,22868,22869,22870,22871,22872,22873,22874,22875,22876,22877,22878,22879,22880,22881,22882,22883,22884,22885,22886,22887,22888,22889,22890,22891,22892,22893,22894,22895,22896,22897,22898,22899,22900,22901,22902,22903,22904,22905,22906,22907,22908,22909,22910,22911,22912,22913,22914,22915,22916,22917,22918,22919,22920,22921,22922,22923,22924,22925,22926,22927,22928,22929,22930,22931,22932,22933,22934,22935,22936,22937,22938,22939,22940,22941,22942,22943,22944,22945,22946,22947,22948,22949,22950,22951,22952"]