Svjetsko prvenstvo nije pošteno ni završilo, a već su počele kvalifikacije za europsko 2016. u Francuskoj. U našoj kvalifikacijskoj grupi H su još Italija, Norveška, Bugarska, Azerbejdžan i  Malta koju smo jučer ugostili na opet otužnom i praznom Maksimiru.

&nbsp;

Nije ni čudo da je stadion bio prazan jer su unatoč ne tako atraktivnom protivniku cijene karata bile 250kn za zapad i 120kn za istok što za današnje dane nikome nije malo za izdvojiti, a pogotovo ne za cijelu obitelj kako je HNS pozivao. Minimalno 500kn za četveročlanu obitelj na istoku je danas luksuz, ali neki ljudi nikako da to shvate pa onda opet imamo Dinamo situaciju na Maksimirskim tribinama.

&nbsp;

Ne znam koliko je ljudi točno došlo na utakmicu ali činjenica da sam odmah nakon utakmice s autom izašao na otvorenu Maksimirsku govori da ih je bilo premalo.

&nbsp;

I sad zamislite da platite spomenutih 500kn kako bi gledali nogomet i onda u prvom poluvremenu gledate mrcvarenje protiv neke tamo Malte. Sa onakvim imenima u našoj reprezentaciji oni 45 minuta ne mogu probiti obranu. Nakon kaj je Borg napustio kolektiv, a i Mandžo požutio očekivao sam golijadu, ali još ništa. Zato nije ni čudio zvižduk sa tribina nakon kaj je sudac fućkal kraj prvog poluvremena.

&nbsp;

Drugo poluvrijeme je spasio slavljenik Luka sa svojim golom nakon tri godine posta. Kasnije je Krama zaokružio priču sa svojim prvijencem u repki, ali kad se sve zbroji i oduzme bilo je to jako loše i mučno.

&nbsp;

Jučer sam prvi put u živo vidio i onu novu Fifinu umotvorinu od sudačkog spreja.

&nbsp;

Fotkat se moglo, jer su ipak prelazili centar pa je i galerija malo veća, odnosno prevelika, ali nisam ja cicija ko ovi portali sa 5 fotki po galeriji :) Ometajući element je bio onaj prokleti peti ili šesti ili koji već sudac sa pendrekom i suzavcem koji svako malo ulazi u kadar, a poslije je počela srat i kiša, ali na svu sreću ne jako. Svjetlo na Maksimiru…ma neću ni spominjat.

&nbsp;

&nbsp;

[gallery columns="4" link="file" ids="15226,15227,15228,15229,15230,15231,15232,15233,15234,15235,15236,15237,15238,15239,15240,15241,15242,15243,15244,15245,15246,15247,15248,15249,15250,15251,15252,15253,15254,15255,15256,15257,15258,15259,15260,15261,15262,15263,15264,15265,15266,15267,15268,15269,15270,15271,15272,15273,15274,15275,15276,15277,15278,15279,15280,15281,15282,15283,15284,15285,15286,15287,15288,15289,15290,15291,15292,15293,15294,15295,15296,15297,15298,15299,15300,15301,15302,15303,15304"]

&nbsp;