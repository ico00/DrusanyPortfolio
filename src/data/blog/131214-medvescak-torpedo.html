Dugo me nije bilo u Brlogu. Predugo. U međuvremenu je Medveščak iz često izrugivane „bankarske“ EBEL lige skočio u drugu ligu svijeta – ruski KHL. Od dežurnih pacijenata se opet moglo čuti prigovaranje, podsmijeh i prognoze kako će medvjedi tamo biti vreća za napucavanje. Kao da bi bilo sramota biti zadnju u tako jakoj ligi. Ali Medveščak je još jednom dokazao da ja ta bajka koja je nastala oko njih tu da potraje. Tako su jučerašnjim porazom na penale uzeli bod i svoju zadnju ovogodišnju tekmu u Brlogu završili na sedmom mjestu zapadne konferencije.

&nbsp;

Ni priča oko navijača se nije promijenila. Još uvijek je tu ono navijanje i u pobjedi i porazu, još uvijek se dvorana uredno ispunjava, još uvijek bez incidenata. Mlado i staro, muško i žensko, svi zajedno na tribinama. Baš onako kako treba. Nema vrijeđenja, psovanja, veličanja raznih kretenarija...samo Medveščak i hokej. Još jedna lijepa navijačka gesta koju nećete vidjeti na nogometnim terenima je bila pri ozljedi Torpedovog golmana koji je na nosilima odnesen sa leda, a cijela dvorana ga je ispratila dugim pljeskom.

&nbsp;

Rezultatu kluba se ni Rusi ne mogu dovoljno načuditi pa je tako neki dan objavljen članak u kojem veličaju igru i borbenost Medvjeda koji s najmanjim budžetom u ligi postižu takve rezultate pa se čak spominjalo i smanjenje plaća u ostalim klubovima jer očito se kvalitetno može igrat i za manje novaca.

&nbsp;

Ulaskom u KHL klub je morao poštovati i standarde lige, a između ostalog tu je i rasvjeta koja je sada odlična. Tako se pri f/2.8 na ISO 1000 bez većih problema može izvući 1/1000s . WB je također solidan. posebno cijenim i mali plato koji je postavljen na jednom mjestu za fotografe jer nije baš ugodno stajat na samom ledu cijelu tekmu.

Sezona u Domu sportova je zaključena i do kraja godine imamo još dvije tekme u Areni pa navali narode. Zig zag!

&nbsp;

[gallery columns="4" link="file" ids="11957,11958,11959,11960,11961,11962,11963,11964,11965,11966,11967,11968,11969,11970,11971,11972,11973,11974,11975,11976,11977,11978,11979,11980,11981,11982,11983,11984,11985,11986,11987,11988,11989,11990,11991,11992,11993,11994,11995,11996,11997,11998,11999,12000,12001,12002,12003,12004,12005,12006,12007,12008,12009,12010,12011,12012,12013,12014,12015,12016,12017,12018,12019"]