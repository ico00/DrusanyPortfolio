Iako je centar grada prekrasan i ima svoj poseban štih, najljepši dio mi je bio uz samu rijeku Amstel. Do nje smo došli nakon šetnje po parku koji je dobio ime po rijeci, dakle Amstel park. To je jedna velika uređena zelena površina, idealna za vikend šetnje i opuštanje.

Sve je jako lijepo uređeno, dotjerano i čisto. U parku možete igrati mini golf, šetati se kroz šumoviti dio, provozati se u vlakiću, prezalogajiti nešto, proći kroz pažljivo uređene labirinte od živice itd.

Nekada je tamo bio i bazen sa tuljanima. Naravno, postoji i jezero sa okolnim klupicama, male napravljene močvarice i dječji ZOO sa domaćim životinjama.

Jedna cijela staza je zasipana sa školjkama koje su ustvari ostatak isušenog mora koje se nalazilo na tom području.

Nakon šetnja parkom, nismo štedjeli noge nego smo se upustili u par kilometara dugu šetnju uz rijeku koja je odmah pored parka. Prvo do čega smo došli je prekrasna stara vjetrenjača  koju se isplati poslikati sa svih strana jer je jedna od dvije stare vjetrenjače u samom Amsterdamu.

Čak je i Rembrandt slikao uz nju jer je dobivao inspiraciju.

Ostale su sve moderne. Kao što sam spomenuo u prijašnjem postu, u njoj ljudi žive. Bilo mi je jako zanimljivo vidjeti novu Hondu Civic sparkiranu ispred vjetrenjače :-)

S jedne strane Amstela su prekrasne kuće i farme, koje su od rijeke odijeljene jednom cestom i malom stazicom posipanom školjkama, a uz rijeku brdo čamaca i malih brodica "sakrivenih" u visokoj travi.

Kada je lijepi dan kao onaj kada smo se mi šetali, sve je puno života. Uz rijeku se šeće, vozi biciklima, uživa u oldtimerima i naravno plovi

Jednostavno, raj za sva osjetila :-)

&nbsp;

[gallery link="file" ids="4628,4629,4630,4631,4632,4633,4634,4635,4636,4637,4638,4639,4640,4641,4642,4643,4644" orderby="post_date"]