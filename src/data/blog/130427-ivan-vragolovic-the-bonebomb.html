Sinoć sam navratio na još jedan koncert u sklopu MIMO projekta. Ovaj put su to bili meni jako dragi blues-rock-folk izvođač Ivan Vragolović i The Bonebomb, bend za koji nikad nisam čuo ali su me jako ugodno iznenadili.

&nbsp;

Ivan Vragolović je jedan od onih hrvatskih kantautora koji jednostavno moraju uspjeti. Čovjek je pobijedio na 1. Hrvatskom blues challangeu te zaradio nastup na internacionalnom blues festival u Memphisu. Odmah je iskoristio priliku priliku što je u kolijevci rock and rolla pa je tamo u samo dva sata snimio i svoj prvi album “I am a man”.

&nbsp;

Jučer je Zoran Stajčić koristio odličan izraz za opis Vragolovićevog glasa, a to je “kao da je izvučen iz mulja Mississippija”. I stvarno je tako, Ivan nevjerojatno dobro zvuči na engleskom iako mnogi žale što ne piše i pjeva i na hrvatskom.

&nbsp;

Svirao je kao predgrupa odnosno izvođač prije Johnnya Wintera, Nicka Cavea… što dovoljno govori o njegovoj kvaliteti. Sinoćnji concert je na žalost trajao samo oko pola sata.

&nbsp;

Drugi bend The Bonebomb su bili totalno ludilo. Sedam likova na gitari, basu, trubi, saksofonu, bubnjevima, klavijaturi i mikseti stvaraju filmsku muziku sedamdesetih. To je toliko dobro zvučalo da sam svaki čas očekivao da će od nekud iskočiti Charles Bronson i prebiti ko mačku nekog zlikavca iz publike ili da će doći detektiv Shaft i privesti nekoga.

&nbsp;

Odličan način su začinile i prekrasne grafike u tom stilu koje su se mijenjale na svakoj pjesmi. Sve u svemu odlične svirke. Fotkanje puno bolje od prvog puta kada je bila intimnija atmosfera.

&nbsp;

Ovdje se komotno moglo fotkat na ISO 1600. Malo sam eksperimentirao I sa dugim ekspozicijama i svidjelo mi se :)

&nbsp;

[gallery columns="4" link="file" ids="7515,7516,7517,7518,7519,7520,7521,7522,7523,7524,7525,7526,7527,7528,7529,7530,7531,7532,7533,7534,7535,7536,7537,7538,7539,7540,7541,7542,7543,7544,7545,7546,7547,7548,7549,7550,7551,7552,7553,7554,7555,7556"]