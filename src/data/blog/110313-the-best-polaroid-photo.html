<h4><span style="color: #800000;">The Best Polaroid Photo   ZAGREB, 14.3.2011. </span></h4>
<strong>U Foto galeriji Lang u Samoboru, 20. ožujka u 12 sati otvara se izložba The Best Polaroid Photo koju organizira BLUR magazine kako bi obliježio prvu godišnjicu uspješnog lansiranja novih Polaroid filmova. Na izložbi će se moći razgledati 30 Polaroid fotografija koje su izabrane putem internacionalnog online natjecanja te radovi dvoje prepoznatih Polaroid fotografa, Marka Sinka iz SAD-a te Jennifer Rumbach iz Njemačke.</strong>

&nbsp;

<strong><a rel="attachment wp-att-1201" href="http://blog.drusany.com/2011/03/13/the-best-polaroid-photo/polaroid_izlozba/"><img class="aligncenter size-full wp-image-1201" title="Polaroid_izložba" src="/uploads/wordpress/2011/03/Polaroid_izložba.jpg" alt="" width="470" height="608" /></a>
</strong>

&nbsp;

U ožujku 2010. godine nizozemska kompanija The Impossible Project objavila je dugo iščekivane vijesti o uspješnom nastavku proizvodnje Polaroid filmova, čime je spriječila izumiranje ove, diljem svijeta obožavane, retro fotografske tehnike. U to vrijeme, BLUR magazine, kako bi proslavio ovaj značajan trenutak za umjetničku fotografsku scenu, pokrenuo je internacionalno natjecanje analogne polaroidne fotografije. Kriterij za sudjelovanje i odabir fotografija bio je isključivo emotivne prirode,  što je ujedno i najčešći razlog tolike privrženosti Polaroidima. Stoga su čitatelji BLUR magazine-a diljem svijeta poslali svoju najdražu Polaroid fotografiju, onu fotografiju uz koju su najjače emocionalno vezani, od kojih je izabrano 30 najboljih, a koje će se prikazati na izložbi u galeriji Lang. Autori fotografija dolaze iz svih dijelova svijeta; od Rusije, Urugvaja, Španjolske, Izraela, Australije, Finske, što dokazuje bitnost i vrijednost borbe za očuvanjem Polaroida. Više o cijelom natjecanju i novim Polaroid filmovima dostupno je u specijalnom broju BLUR magazine-a posvećenom Polaroidu koji je dostupan na http://www.blur-magazine.com/hr/blur-magazine-17/.

<a rel="attachment wp-att-1200" href="http://blog.drusany.com/2011/03/13/the-best-polaroid-photo/mark-sink_cindy-crawford/"><img class="aligncenter size-full wp-image-1200" title="Mark-Sink_Cindy-Crawford" src="/uploads/wordpress/2011/03/Mark-Sink_Cindy-Crawford.jpg" alt="" width="470" height="571" /></a>
<p style="text-align: center;">Foto: Mark Sink</p>
&nbsp;

Na izložbi će se prikazati i desetak Polaroid fotografija Marka Sinka, profesionalnog fotografa, kustosa, predavača, konzultanta i voditelja galerije Sink iz Denvera, SAD, koji je na umjetničkoj fotografskoj sceni aktivan još od 1978. Iz njegove dugogodišnje karijere može se istaknuti upravljanje i kuriranje Muzejom za suvremenu umjetnost Denver te vođenje fotografskog festivala Month of Photography Denver. Sink u svom radu eksperimentira s različitim fotografskim tehnikama poput Wet Plate fotografije ili lomografije, no zbog ekskluzivnog sadržaja prikazanog na sasvim osoban način, posebno se ističe njegova serija fotografija Famous faces snimljena Polaroidom 80-ih godina prošlog stoljeća. Cindy Crawford, Ed Rusha, Uma Thurman, Grace Jones, Larry Rivers, samo su neka od brojnih poznatih lica iz svijeta showbiza i umjetnosti New Yorka koje je Sink zabilježio u spomenutoj seriji, a čiji dio će se moći razgledati na izložbi The Best Polaroid Photo u Samoboru.

<a rel="attachment wp-att-1199" href="http://blog.drusany.com/2011/03/13/the-best-polaroid-photo/carmen-de-vos_belgija_read-till-you-need-no-more-words/"><img class="aligncenter size-full wp-image-1199" title="Carmen-De-Vos_Belgija_Read-till-you-need-no-more-words" src="/uploads/wordpress/2011/03/Carmen-De-Vos_Belgija_Read-till-you-need-no-more-words.jpg" alt="" width="470" height="571" /></a>
<p style="text-align: center;">Foto: Carmen De Vos</p>
<p style="text-align: center;">&nbsp;</p>
Uz Marka, na izložbi će se moći pobliže upoznati rad i Jennifer Rumbach iz Njemačke, urednice BLUR-ove rubrike Instantion posvećene Polaroidu, s kojom je BLUR došao u kontakt upravo nakon što je njezina fotografija The burning lollipop ušla među 30 najboljih na spomenutom natjecanju. Jennifer je duže vrijeme vezana isključivo uz Polaroid; radi kao testni fotograf za The Impossible Project, a ove godine izdaje i svoju knjigu Polaroid fotografija zajedno s još četvero autora iz  udruženja Polacomune.  Sve u svemu, u foto galeriji Lang očekuje vas prava Polaroid poslastica kakva se rijetko vidi na našim prostorima.

