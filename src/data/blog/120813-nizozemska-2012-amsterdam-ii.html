Opet ću se pozvat na već izlizani Čorbin Amsterdam kojim Bora tako dobro opisuje taj grad, a Eddy Grant uleti sa

&nbsp;

<em>The Dam square and Leidseplein</em>
<em> this is something I can't explain,</em>
<em> there is a crowd crazy and loud,</em>
<em> in a distance I hear a drum</em>
<em> calling me to come to Amsterdam.</em>

&nbsp;

I stvarno, na <a href="https://maps.google.hr/maps?q=Dam+Square,+De+Wallen,+Amsterdam,+The+Netherlands&amp;hl=hr&amp;ll=52.373009,4.893162&amp;spn=0.001759,0.002548&amp;sll=45.840196,15.964332&amp;sspn=0.513758,0.652313&amp;oq=dam+sq&amp;hnear=Dam,+Binnenstad,+Amsterdam,+Noord-Holland,+Nizozemska&amp;t=h&amp;z=19">Damu</a> (glavnom trgu) se uvijek nešto zbiva. Tamo su ulični izvođači, napljugani turisti, Madam Tussauds, robna kuća Bijenkorf, palača..uglavnom žiža.

&nbsp;

<a href="https://maps.google.hr/maps?q=Leidseplein,+Binnenstad,+Amsterdam,+Nederland&amp;hl=hr&amp;ll=52.364054,4.882699&amp;spn=0.001759,0.002548&amp;sll=52.373009,4.893162&amp;sspn=0.001759,0.002548&amp;oq=leidseple&amp;t=h&amp;hnear=Leidseplein,+Binnenstad,+Amsterdam,+Noord-Holland,+Nizozemska&amp;z=19" target="_blank">Leidseplein</a> je također  jedno od omiljenih mjesta gdje nastupaju razni zabavljači, pjevači, plesači... Dosta boemski dio.

&nbsp;

Inače Amsterdam je dosta raskopan, puno toga se radi, gradi, popravlja. Metro se radi već nekoliko godina i sigurno će se raditi još nekoliko, ali sada su se radovi proširili i na ceste, pa je još veće prometno ludilo za nas turiste.

&nbsp;

Tijekom radova na <a href="https://maps.google.hr/maps?q=Rembrandtplein,+Binnenstad,+Amsterdam,+Nederland&amp;hl=hr&amp;ll=52.366052,4.896421&amp;spn=0.001759,0.002548&amp;sll=52.364054,4.882699&amp;sspn=0.001759,0.002548&amp;oq=rembrandplein&amp;t=h&amp;hnear=Rembrandtplein,+Binnenstad,+Amsterdam,+Noord-Holland,+Nizozemska&amp;z=19" target="_blank">Rembrandtpleinu</a> je nestala njegova poznata Nachtwacht (Noćna straža) koja nije vraćena iako su radovi gotovi.

&nbsp;

Tamo je otvoren i <a href="http://www.psfk.com/2012/03/starbucks-worlds-first-coffee-laboratory-opens-in-amsterdam.html" target="_blank">novi Starbucks</a> koji konačno odskače od onih prčvarnica i liči na fini birc.

&nbsp;

Pored se nalazi i <a href="http://english.ajax.nl/Ajax-Experience/Preview.htm" target="_blank">Ajax experience</a> jedna od glavnih gradskih atrakcija koja će vas upoznati sa klubom u kojem su igrale nizozemske legende poput van Bastena, De Boera, Cruyffa... Pošto nisam zaluđen nogometom nije mi se dalo izdvojiti 17.5€ pa sam to preskočio.

&nbsp;

Već prva dva dana sam doživio mini šok kad sam saznao da su zatvorili <a href="http://www.australianicecream.be/" target="_blank">Australian Ice cream</a> slastičarnu i da KFC više nema moje omiljene <a href="http://www.kfc.com/menu/chicken_strips.asp" target="_blank">stripse</a>.

&nbsp;

Za shopingholičare ću ponoviti da se većina dućana zatvara u 18h i da kupovinu obave do onda ako misle kupovati.

&nbsp;
<h4>Kava</h4>
Kako volim popiti dobru kavu odvojit ću malo prostora i za ovaj napitak. Na žalost u Nizozemskoj nisam baš popio dobru kavu. Niti u jednom kafiću, niti jedna kava nije bila baš fina.

Prvi problem je kaj oni nemaju ono kaj mi zovemo kava s mlijekom. Drugi problem je kaj si svako različito tumači macchiato. Ako ćemo štreberski, macchiato je espresso s flekom mlijeka. Kod nas ćete vjerojatno dobiti kavu s mlijekom ako naručite macchiato, a tamo možete dobiti svašta. Jednom sam dobio skoro tri dcl tekućine, nešto kao bijelu kavu. Drugi put neku manju količinu ali isto živo mlijeko. Treći put nisu znali kaj je to.

Slično se dešava i ako naručite kavu s mlijekom. Neko to smiješa u te velike šalice, a neko vam donese produženu kavu s mlijekom sa strane.

Oni u biti piju kavu. A kad kažete kava, podrazumijeva se da ćete dobiti produženu kavu i mlijeko sa strane. To mlijeko može biti u vrčiću ili one male plastične pikse sa par kapi mlijeka. I mlijeko je obično kremastije i tamnije boje.

Ta kava je meni dosta odvratna i vodena, ali se nekako može popiti uz više mlijeka i šećera.

Ono što sam još naučio je da treba izbjegavati kafiće gdje nema Illy znaka gore. Tu možete dobiti svakakve gadosti, a sa Illyem je situacija već puno bolja iako ne idealna kao kod nas u npr. Velvetu ili u Torte i to i sličnim mjestima gdje se potrude napraviti dobru kavu.

Cijena kave je oko 2.5€ i uz kavu nećete dobiti čašu vode. Nju morate posebno tražiti, ali je velika vjerojatnost da ćete morati kupiti flaširanu vodu.

&nbsp;

[gallery link="file" columns="4" ids="5164,5165,5166,5167,5168,5169,5170,5171,5172,5173,5174,5175,5176,5177,5178,5179,5180,5181,5182,5183,5184,5185,5186,5187,5188,5189,5190" orderby="post_date"]