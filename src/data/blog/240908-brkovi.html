<!-- wp:paragraph -->
<p>Ne idem često na wellness, al kad idem to je PunkFolk Wellness baš onakav kakav su nam jučer <strong>na Šalati</strong> pružili <strong>Brkovi</strong> za <strong>20 godina svojeg postojanja</strong>.</p>
<!-- /wp:paragraph -->

<!-- wp:paragraph -->
<p>Brkove ili mrzite ili volite. Ili su vam kako <strong>Shamso 69</strong> kaže najgori bend na svijetu ili vam pružaju hormon sreće i uživate u toj kombinaciji ludila ispred vas. Ja nekim čudom spadam u ovu drugu kategoriju, kategoriju ljubitelja iako su mi cajke dno života, ali ovaj bend to tako dobro iznese kombinirajući rock/metal/punk rifove kroz koje taj udio folka postaje karikaturizacija pa sam si dao za pravo da to smijem slušati. Ili je ipak na snazi parafraze one s interneta koju jedan kolega voli citirati svakom danom prilikom da “svaki komentar koji započinje sa nisam rasist, ali… obično završi sa rasističkim komentarom” odnosno mrzim cajke, ali…možda sam ipak samo seljačina iz Dubrave duboko u sebi.</p>
<!-- /wp:paragraph -->

<!-- wp:paragraph -->
<p>No seljačina ili ne, kad sam slušao i čitao intervjue sa Shamsom postali su mi još draži jer kad shvatiš da je hrpa tih pjesama autobiografska i da je to čovjek sve proživljavao pa to sve ukalupio u dobru i pjevnu zajebanciju. Sve te priče o odlasku iz života u staklenoj zgradi, o šefovima koji ti zagorčavaju život, o hipohondriji, prijateljstvu, nesretnim ljubavima, sve je to tamo porazbacano po 8 albuma. A presjek toga čuli smo jučer u kirurški točnom dvosatnom koncertu s 30 pjesama.</p>
<!-- /wp:paragraph -->

<!-- wp:paragraph -->
<p>Naziv svake od pjesama nam je na velikoj tabli nosila simpatična hostesa tako da ne bi bilo zabune koji hit je na redu. Zgodan detalj na više nego pristojnu produkciju ovog koncerta koji se i snimao sa svih strana kako bi ga nadam se uskoro mogli pogledati i na internetima. Prejahao sam svaki kutak Šalate i svugdje sam sve dobro čuo tako da veliki plus na zvuk.</p>
<!-- /wp:paragraph -->

<!-- wp:paragraph -->
<p>Mislio sam da će rođendanski koncert imati puno gostovanja, ali došao je samo jedan gost i to anonimni. Slijepi dečko iz Vinka Beka, ustanove za odgoj, obrazovanje i rehabilitaciju slijepe i slabovidne djece, mladeži i odraslih koji je s bendom otpjevao <em>Cvjetalo je meni cvijeće</em> i usput s par standup fora nasmijao okupljene. Kako kaže nema tremu od ovoliko publike jer ih i tako ne vidi :)</p>
<!-- /wp:paragraph -->

<!-- wp:paragraph -->
<p>Da je Shamso ljudina saznali smo i kad je rekao da mu je prije 3 dana umro otac, ali da svejedno nije htio otkazati ovu proslavu i zeznuti sve ljude i organizaciju. Nakon toga ga je malo lomilo pjesmu dvije, ali je uz par zagrljaja članova benda i to prebrodio i nastavio koncert u stilu.</p>
<!-- /wp:paragraph -->

<!-- wp:paragraph -->
<p>Službeni dio je završio sa <em>Samo pijan mogu</em> da bi ih na bis vratili sa još tri uspješnice. A kako bolje zatvoriti koncert nego poslati sve zlobnike u pizdu materinu. Bravo Brkovi, ovo je bilo za naklon.</p>
<!-- /wp:paragraph -->

<!-- wp:paragraph -->
<p>Fotografski sam se odučio kaznit pa sam uzeo dva aparata i još dodatno 150-600 jer smo dobili info da možemo ostat fotkat iz publike pa reko da probam zadnju investiciju i na ovom polju. I drago mi je da sam ga uzeo, a još mi je draže da je stvarno iskoristiv ako je stage osvjetljen kak se spada tako da imam podosta fotki baš s njim čak i s drugog kraja Šalate.</p>
<!-- /wp:paragraph -->

<!-- wp:paragraph -->
<p>BIlo je tu i dosta vatre, pa sam uporno pokušavao uloviti i taj efekt, ali trebam još poraditi na tome jer mi je bilo skoro nemoguće uloviti kolko tolko eksponiran bend, a da vatra ne bude spaljena. No natuklo se svega pa pogledajmo…</p>
<!-- /wp:paragraph -->

<!-- wp:skaut-google-drive-gallery/gallery {"path":["Koncerti","240907-Brkovi"]} /-->