Kao da smo jučer došli doma sa malim paketićem u prevelikoj robici, a evo je sada sa svojih punih 6 mjeseci  sjedi  u sjedalici i razbacuje tikvicu iz žlice.

&nbsp;

Gledam te fotke prvih dana i pitam se gdje su nestale te pileće male nožice koje su se sramežljivo meškoljile i koji je to bumbar sada pored mene na krevetu koji svojim bucmastim nogama baca jastuke na pod. Nevjerojatno je kako se ti bebači mijenjaju iz dana u dan. Danas poslušno leži na leđima zarobljena u svoje bočne jastuke i igra, a sutra se prekobicne iz tih jastuka, okrene na trbuh,  digne na ruke i samo gleda kaj bi zgrabila, privukla i strpala u usta. Zato nikad ne ostavljajte klince bez nadzora. Nikad. Doslovno preko noći nauče neku pizdariju kojoj se ne nadate i eto problema. Ovi iskusniji me stalno pitaju da li smo preživjeli prvi pad. Šuti, šuti, jezik pregrizao.

&nbsp;

Kupanja su od nedužnog praćakanja postala pravi mali tsunamiji, svi smo mokri, ali i veseli jer je baš fora mlatit rukama po vodi i zalijevat parket.

&nbsp;

Rita je jedna predobra beba koja po noći spava tako da nismo neispavani zombiji, ali ima jednu manu – bezobrazno je slatka. A to tatu dovodi u probleme jer ne zna gdje će sa fotkama. Mislim da ću morati kupiti posebni hard za nju.

&nbsp;

Zaključak u ovih 6 mjeseci je "Bebe su zakon", a fotkanje ludilo :)

&nbsp;

[gallery link="file" columns="4" ids="21786,21787,21788,21789,21790,21791,21792,21793,21794,21795,21796,21797,21798,21799,21800,21801,21802,21803,21804,21805,21806,21807,21808,21809,21810,21811,21812,21813,21814,21815,21816,21817,21818,21819,21820,21821,21822,21823,21824,21825,21826,21827,21828,21829,21830,21831,21832,21833,21834,21835,21836"]