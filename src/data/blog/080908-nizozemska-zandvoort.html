U Zandvoortu, mjestu nedaleko od Amsterdama dočekalo nas je loše vrijeme, ali nas to nije omelo da uživamo. šetnja po pješčanoj plaži, skupljanje školjki, fotkanje galebova i nogometaša, svježi morski zrak. Sve u svemu jako lijepi izlet. Razumijem da su Nizozemci očajni što se mora tiče, ali ulaziti i kupati se u toj prljavštinu mi se čini jako očajno.  A navodno dolazi i ogroman broj Nijemaca da se okupa u tom čudu.
Kad je kiša već postala ozbiljnija, povukli smo se sa plaže i krenuli prema unutrašnjosti.

Mali kafići, restorani, dućani u malim uličicama. Na kraju smo sa klincima završili u Arcade parku, odnosno mjestu sa puno igrica. Odmah sam se sjetio dana osnovne škole i trošenje ušteđevine na razne automate. Samo kaj su ovi puno napredniji nego oni kojih se ja sjećam :-) Naravno morao sam probati simulaciju Ferrarija, a nisam se sramio niti zapucati po teroristima ili zaigrati partiju air hokeja.

Ljubiteljima auto utrka Zandvoort je poznat i po tome što ima stazu na kojoj se od 1952. do 1985. vozila velika nagrada Nizozemske.

Na putu do auta, srce mi je zaigralo kada sam vidio dućan sa F1 modelima, opremom, figurama, sjedalicama za klince... Morao sam brzo pobjeći van prije nego si kupim npr. sat u obliku volana iz Ferrarijevog bolida.

&nbsp;

[gallery link="file" ids="5003,5004,5005,5006,5007,5008,5009,5010,5011,5012,5013" orderby="post_date"]