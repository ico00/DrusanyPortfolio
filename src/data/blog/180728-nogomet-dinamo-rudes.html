Nakon najvećeg nogometnog ludila odnosno svjetskog prvenstva u Rusiji i povijesnog uspjeha hrvatske nogometne reprezentacije, te fenomenalnog Dinamovog otvaranja borbe za Ligu prvaka i pobjede protiv izraelskog Hapoela 5:0 došao je red na <strong>prvo kolo</strong> domaće Prve lige.

Ponesene tom petardom novine su prognozirale dolazak <strong>Rudeša</strong> na šišanje u Maksimir, no lopta je htjela drugačije.

<strong>Bjelica</strong> je zamijenio kompletnu momčad koja je istrčala protiv Hapoela i dao priliku ostatku rostera da se dokaže protiv jedva sklepane momčadi iz Rudeša. Ova postava Dinama nije ni izbliza uspjela ponoviti rezultat protiv znatno slabije momčadi. Vjerovao sam da će autogol Moharammia biti slučajnost i da će se Dinamo razbuditi nakon tog šoka, ali 1:0 je stajalo sve do 93. minute kada je Perić spasio obraz modrih i postavio konačnih <strong>1:1</strong>. Ne znam točno na temelju čega je rastegnuto još tih 5 minuta produžetka, ali eto, upravo su one spasile debakl velikana na otvaranju sezone.

Stadion standardno jako slabo popunjen, ali ona mala skupina BBB-a na sjeveru se nije predala pa je bilo lijepo čuti barem nekakvo navijanje tijekom cijelog susreta.

Vrijeme za fotkanje je bilo ni vrit ni mimo, doslovno smo prošli kroz sve uvjete od dnevnog svjetla s malo reflektora, do dnevnog s više reflektora da bi na kraju prešli na standardno noćno osvjetljenje. Pogađate, fotke su šarene :)

[gallery ids="28497,28498,28499,28500,28501,28502,28503,28504,28505,28506,28507,28508,28509,28510,28511,28512,28513,28514,28515,28516,28517,28518,28519,28520,28521,28522,28523,28524,28525,28526,28527,28528,28529,28530"]