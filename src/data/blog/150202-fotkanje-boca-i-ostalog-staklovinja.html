Kod mene traje sezona kiselih krastavaca kaj se fotkanja tiče pa sam se par puta pokušao zabaviti sa kućnim fotkanjem flaša. Ovo nije nikakav tutorial jer sam daleko od toga da drugima prodajem pamet nego samo neko moje iskustvo u par riječi i fotki.

&nbsp;

Kolega mi je pokazao par osnovnih trikova kako sa 2 fleša, trigerima, 2 komada papira i par komada drvenih i ostalih pozadina okinuti koliko toliko normalnu fotku.

&nbsp;

Naravno da bi se tu moglo iskoristiti još hrpa lampi, difuzora, pozadina, pomagala u obliku šprica za vodu, umjetnih kocki leda, glicerina… ali evo osnove osnova.

&nbsp;

Mislio sam da rezultate baš ne treba pokazivati javno, ali sam u međuvremenu vidio službene stranice raznih vinarija i dućana koji imaju i gadnije fotke od ovih mojih pa sam ipak odlučio staviti ovo i na blog.

&nbsp;

Volio bih da imam macro objektiv, ali poslužila mi je i sljedeća oprema:

&nbsp;
<ul>
	<li>Canon 5D MK II</li>
	<li>135 mm f/2.0 L</li>
	<li>stativ</li>
	<li>žičani okidač</li>
	<li>Phottix Strato II Multi Transmitter i Receiver</li>
	<li>Canon Speedlite 580 EX I</li>
	<li>Canon Speedlite 420EX</li>
	<li>2 crna A4 papira</li>
	<li>dva drvena komada bijelog namještaja</li>
</ul>
&nbsp;

Uzeo sam par flaša koje sam našao doma, neke parfeme i čaše da vidim kaj se da napraviti.

&nbsp;

Definitivno su mi najveća fora ta dva crna papira koja se stave sa strane kako bi rubovi flaša dobili lijepi rub.

&nbsp;

Ono kaj me najviše naživciralo je to kaj u obradi uvijek skužiš da je staklo zmazano iako si ga oprao, da se neka naljepnica vidio iako ju nisi odmah vidio i da uvijek nekaj viri i iritira. Zato treba puno vremena uložiti na kvalitetnu pripremu kako bi se izbjeglo nepotrebno živciranje i podigla kvaliteta.

&nbsp;

Kod cuge posebno treba obratiti pažnju na one naljepnice na kontra strani jer kad fleš rokne u pozadinu ta naljepnica će se fino vidjeti i postati ometajući i neželjeni element.

&nbsp;

Također sam shvatio i da neću sa ovom opremom i znanjem opaliti jednu fotku gdje će sve biti osvijetljeno kako ja želim te da mi ne gine osvjetljavanje svakog dijela posebno pa naknadno maskiranje i spajanje u Photoshopu.

&nbsp;

Kod fotkanja staklovinja i objekta općenito zgodno je imati onu sjenu ili refleksiju dole da ne izgleda kako stvar lebdi, ali se često ona dodaje i u photoshopu, no to zavisi o tome za kaj će se fotka koristiti.

&nbsp;

[gallery columns="4" link="file" ids="17202,17198,17197,17199,17200,17201,17203,17204"]

&nbsp;