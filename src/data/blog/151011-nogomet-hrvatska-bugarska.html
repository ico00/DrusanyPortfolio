Remi s Azerbajdžanom, poraz od Norveške, panika oko kvalifikacija na <strong>Euro 2016</strong> i eto nama novog izbornika. Sa <strong>Antom Čačićem</strong> stižu i dodatni problemi u obliku negodovanja javnosti, <strong>bojkota</strong> navijača, zabrane ulaska u krug stadiona novinarima Indexa, raskola u klubu navijača Uvijek vjerni, potpisivanja trogodišnjeg ugovora sa istom skupinom (?!). Uz sve to Čačić je debi imao pred praznim stadionom zbog Uefine kazne koju vučemo još od one famozne svastike. Na to sve nasrala se još i kiša koja nije imala namjeru stati.

No bilo kako bilo prva lopta se Bugarima ušuljala u gol već u drugoj minuti, strijelac <strong>Perišić</strong>, a u 42. i 81. mu se pridružuju <strong>Rakitić</strong> i konačno <strong>Kalinić </strong> za konačnih 3:0. Odličan rezultat ali Bugari su trebali doma ići barem sa 5 komada u mreži jer nevjerojatnih promašaja je bilo podosta.

&nbsp;

Fotkanje po kiši je uglavnom dosta atraktivno zbog svih tih kapljica, špricanja, uklizavanja, mogućeg blata i ostalih kišnih radosti, ali to sinoć nisam baš ulovio. Teren je očito dobro pripremljen pa nije bilo lokvetina niti blata ko u svinjcu, pa sam doma došao sa mokrom robom i malo drugačijim fotkama. Na žalost ne onakvima kakve sam očekivao kad sam se spremao stajati 2 sata na kišnom Maksimiru.

&nbsp;

Kako naravno do sada nisam kupio pravu <strong>kabanicu za aparat</strong> i ovaj put sam improvizirao. Svrsi je poslužila Konzumova pet litarska vrećica za zamrzavanje sa odrezanom donjom stranom i učvršćena pomoću krep trake. Naravno idealna bi bila neka izolirka ili duct tape jer krep traka baš ne podnosi vodu. No instalacija je izdržala jedno poluvrijeme, a nakon toga ju je kolega u pazi zakrpao sa prijanjajućom folijom. Nije baš milina fotkat kroz to čudo ali aparat je preživio, a to je jedino važno.

&nbsp;

[gallery link="file" columns="4" ids="19937,19938,19939,19940,19941,19942,19943,19944,19945,19946,19947,19948,19949,19950,19951,19952,19953,19954,19955,19956,19957,19958,19959,19960,19961,19962,19963,19964,19965,19966,19967,19968,19969,19970,19971,19972,19973,19974,19975,19976,19977,19978,19979,19980,19981,19982"]