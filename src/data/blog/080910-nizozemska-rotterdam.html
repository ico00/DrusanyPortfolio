Godišnji odmor nam završava odlaskom drugi po veličini grad u Nizozemskoj , u jednu od najvećih svjetskih luka - Rotterdam. Već iz daljine se naziru velike zgrade u Rotterdamu i može se za pretpostaviti da to i nije neki turistički grad već poslovno središte. Oko i u samom gradu je jako puno poslovnih središta velikih firmi poput IBM-a i Sonya, ali se organizacija i glavna sjedišta sve više sele u London zbog nedovoljno stručnih ljudi u okolici, dok London zadovoljava i te uvjete.

Rotterdam je jako stradao za vrijeme II svjetskog rata i čini se kao da se neki dijelovi nisu oporavili od onda. Razlog našeg odlaska u ovaj lučki grad je rođendan curinog nećaka. Poželio ga je slaviti u Hotelu New York. To je restoran/hotel na obali sa zanimljivom povijesti. Iz njega su europski emigranti između 1880. i 1925. g. kretali trbuhom za kruhom u novi svijet, u New York (izvorno New Amsterdam). Sam restoran vizualno navodno nije puno mijenjan od doba kada je nastao. Dijelovi izgledaju kao pravi brod i stvarno je poseban. Na izlasku sam na brzinu okinuo par fotki za arhivu.

Ono što me najviše boli u ovom odlasku do Rotterdama je to što se na taj dan odvijao i Bavaria City Racing event. To je Formula 1 spektakl na kojem su ove godine bile Toyota, Renault i Force India. Demonstracija u centru grada. Ja nažalost nikako nisam mogao isplanirati da tamo dođem ranije kako bi uživao u ovom spektaklu, pa ću to što prije pokušati zaboraviti.

Ovim postom završavam svoj putopis sa godišnjeg odmora. Nadam se da sam barem malo uspio dočarati ljepote mjesta u kojima sam bio i da ste uživali u njima.

&nbsp;

[gallery link="file" ids="5015,5016,5017,5018,5019,5020,5021,5022,5023" orderby="post_date"]