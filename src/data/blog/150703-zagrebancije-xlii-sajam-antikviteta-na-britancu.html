Svake <strong>nedjelje</strong> već skoro 15 godina od 7 do 14 h <strong>Britanac</strong> iliti Mali plac se pretvara u <strong>sajam antikviteta</strong>.

&nbsp;

Tako ćete na štandovima pod prepoznatljivim crvenim suncobranima umjesto pušleka grincajga ili mjerice jagoda naći razno razne starine. Od starih ploča, knjiga, stripova, preko rajngli, noževa, znački, odjeće, fotelja, slika i nezaobilaznog druga Tita. U biti svega čega se ljudi dočepaju. Trgovci se nadaju da će svaka roba naći svoga kupca pa čak i u ova dekintirana vremena.

&nbsp;

Već se dugo spremam posuditi 35 mm f/1.4 i prošetati fotićem među štandovima i napraviti malo veći foto izvještaj. Ali nikako...kao prvo nisam od onih koji će se unositi objektivom ljudima pod facu i očekivati da budu prirodni i fotogenični, a kao drugo nikad mi nije aparat pri ruci kad sam u prolazu.

No ove nedjelje vraćajući se iz novootvorenog <a href="http://foto.drusany.com/2015/06/29/zagrebancije-xli-muzej-iluzija/" target="_blank">Muzeja iluzija</a> žena i ja smo sjeli u Kavu tavu na kavu, prvi red do mora, odnosno štandova, pa sam iskoristio priliku. Našerafio sam 135 mm i počeo vrebati.

Ispred nas je prošla hrpa zanimljivih lica, uglavnom starije životne dobi, ali našlo se tu i turista iz cijelog svijeta koji su sve to promatrali sa smiješkom na licu. Penzići su sve dobro ispregledali i isprepipali, ali za vrijeme mog boravka nisam primjetio i neku robno novčanu razmjenu.

&nbsp;

Kad sjedite na Britancu, ako malo pažljivije pogledate sigurno ćete vidjeti i nekog iz starije garde poznatih osoba. Njihova špica nije subotom na Cvjetnom i Bogovićevoj nego na ovakvim mjestima.

&nbsp;

U svakom slučaju dobro došla promjena od onog prijetvornog <em>hoh</em> društva koje zgleda ko da je na modnoj pisti.

&nbsp;

[gallery link="file" columns="4" ids="18514,18515,18516,18517,18518,18519,18520,18521,18522,18523,18524,18525,18526,18527,18528,18529,18530,18531"]

&nbsp;