Delta se vratila u Zagreb i to u onom starom nazivu INA Delta Rally, ovaj put sa jubilarnim brojem 40. Otprilike toliko je bilo i prijava, 42 da budem precizniji. Mali broj za nekad popularno natjecanje , ali solidan za današnje krizno stanje pogotovo u auto sportu. Kao što se vidi iz naziva INA se vratila kao glavni sponzor zajedno sa gradom Zagrebom što je i red.

Najatraktivniji dio je kružni prvi brzinac Bundek gdje sam zadnji put bio 2009. na 36. izdanju Delte. Gledatelji koji su se okupili tamo unatoč skoro nikakvim najavama i reklamama za rally mogli su se dobro provesti jer je bilo skoro 2 sata neprekidne akcije ako uključimo i trening.

Na treningu su nas posebno zadimili i zadivili drifteri Mrgud i Brklja koji su zavoje prolazili kak bi se reklo "za publiku".

Brzinac sam odgledao i pofotkao kao civil, što će reći iz mase i bez akreditacije pa je sve odrađeno s jednog mjesta pa nema baš previše različitih kadrova.

Ono kaj me i ove godine začudilo je nelogičnost u stajanju publike kod izlaska s Bundeka na Većeslava Holjevca. Dakle ljudi stoje u zoni izlijetanja iza jedna rastegnute trakice na <a href="https://www.google.hr/maps/@45.783605,15.980168,3a,75y,22.1h,82.74t/data=!3m4!1e1!3m2!1suf2WBuZEGTiuyjmPyWw5DA!2e0?hl=en" target="_blank" rel="noopener">ovom mjestu</a>. Po dolasku na brzinac pokušavamo stati unutar zavoje gdje nas auto baš i ne može pokupiti ako izleti, ali nas redari tjeraju i usmjeravaju preko puta. Unutar zavoja mogu samo akreditirani fotografi. I tako hrpa ljudi stoji na mjestu gdje auto mota desno i ako proklizi odlazi direkt u njih. To mjesto nema apsolutno nikakve zaštite. Dakle niti betonski blokove, niti naslagane gume niti ona čuda koja se pune pijeskom ili vodom, samo jedna trakica. Dosta ljudi je postavljalo pitanje zašto se ne može ući u unutarnju stranu zavoja, ali smo dobili odgovor da je to za našu sigurnost. Priznajem da mi fizika nije jača strana, ali ako centrifugalna sila bude veća od centripetalne, auto će vjerojatno nastaviti u smjeru djelovanja centrifugalne sile, odnosno neće pratiti zavoj, odnosno ode u ljude. Ali možda sam u krivu, tko zna.

Uglavnom, vrijeme je odlično poslužilo, bilo je zanimljivo za gledat i fotkat, Šebalj je uzeo prvo mjesto na Bundeku, a ja se nadam da će nam Delta opet biti normalna pojava u Zagrebu svake godine.

Nastavak je bio danas na Sljemenskim stazama, gdje su Jura i Toni i dalje dominirali i uzeli ukupnu pobjedu. Na žalost nisam išao gore, ali mi je u jednu ruku i drago jer se na BI2 kod Kraljičinog zdenca dogodilo sranje blizu lokacije gdje inače pratim taj brzinac. Naime Zlatko Brozović je sa svojim Renaultom 5 GT Turbo izletio i na rikverc ušao u publiku koja je bila gdje nije trebala i pokupio čovjeka. Iako je gledatelj bio u nesvjesti i pružala mu se pomoć brzinac nije zaustavljen. Koliko sada vidim Brozović je napisao i "Najavu Disciplinske prijave protiv rukovodstva natjecanja". Šteta da se ovo desilo i da se mora rješavati na ovaj način. Za sada nemam informacije da li je sa ozljeđenim gledateljem sve OK. Kada sve bude gotovo vjerojatno ću napraviti update ovog posta sa konačnim zaključcima.

Sutra se oktanski vikend nastavlja sa driftom na Mičevcu i F1 u Španjolskoj.

[gallery link="file" columns="4" ids="13472,13473,13474,13475,13476,13477,13478,13479,13480,13481,13482,13483,13484,13485,13486,13487,13488,13489,13490,13491,13492,13493,13494,13495,13496,13497,13498,13499,13500,13501,13502,13503,13504,13505,13506,13507,13508,13509,13510,13511,13512,13513,13514,13515,13516,13517,13518,13519,13520,13521,13522,13523,13524"]