Poezija u nastavcima: „Bez prest…..anka je kišilo nad Maksimiro…m“. I unatoč toj kiši koja po svim prognozama nije trebala padati došao sam kisnuti ne bi li pogledao malo dobrog nogometa i napravio naramak dobrih fotki. Ali vidio sam samo malo kiše, prazne tribine i slabu igru te jedan gol.

Možda <strong>Sevilla</strong> nije atraktivna kao <a href="http://foto.drusany.com/2016/09/28/nogomet-dinamo-juventus/">Juventus</a>, ali <strong>6000 ljudi</strong> na tribinama je sramotno za utakmicu Lige prvaka pa čak i za Dinamo i naše prilike. Ne vjerujem da je kiša izlika jer ako su ljudi već dali par stotina kuna za karte onda sumnjam da bi ostali doma zbog malo kiše.

Bila je neka sitna grupacija BBB-a na sjeveru, ali od njihovog povratka sam ipak očekivao malo bolju popunjenost. Al barem nisu šutjeli nego navijali cijelo vrijeme.

Igra dosadna s obje strane, a čak je i taj <strong>Nasrijev gol</strong> u 37. minuti bio nezanimljiv. Zadnjih 15-ak minuta utakmice je Dinamo kao nešto zaigrao, ali ništa od čuda u Maksimirskoj i izvlačenja boda. Ostao je na dnu tablice i jedina je utjeha minimalan poraz.

Zadnja zagrebačka utakmica ove Euro sezone će biti 22.11. protiv Lyona, ali će onda biti još hladnije i stanje na tablici vjerojatno deprimirajuće pa nije za očekivati puni stadion i ludu podršku.

[gallery columns="4" link="file" ids="22192,22193,22194,22195,22196,22197,22198,22199,22200,22201,22202,22203,22204,22205,22206,22207,22208,22209,22210,22211,22212,22213,22214,22215,22216,22217,22218,22219,22220,22221,22222,22223,22224,22225,22226,22227,22228,22229,22230,22231,22232,22233,22234,22235,22236,22237,22238,22239,22240,22241,22242,22243,22244,22245,22246,22247,22248,22249"]