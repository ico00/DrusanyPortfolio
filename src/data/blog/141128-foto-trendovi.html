Trendovi su čudnovata stvar. Bili oni u modi, muzici, prehrani ili pak u fotografiji. Kažem čudnovati jer ono što je super hit jedne sezone biti će predmet sprdnje za godinu ili dvije.

U fotografiji postoje i postojali su razni trendovi. Neki više, a neki pak manje tragikomični. Evo mali pregled nekih od njih.

&nbsp;

&nbsp;
<h4>Parcijalna desaturacija</h4>
&nbsp;
<p style="text-align: center;"><img class="aligncenter size-full wp-image-16635" src="/uploads/wordpress/2014/11/IMG_9250.jpg" alt="" width="429" height="642" /></p>
&nbsp;

Ovo je definitivno jedan od onih trendova koji bi trebalo izbrisati iz foto povijesti. Pogotovo u izvedbi raznih lokalnih Foto Đurđica i sl.

To je dakle bacanje fotke u crno bijelu varijantu i maskiranje nekog dijela kako bi tom dijelu fotke vratili boju. Ovaj (d)efekt se najčešće primjenjivao na fotkama vjenčanja gdje mladenka drži buket pa se taj buket Photoshop magijom zacrvenio u odnosu na ostatak fotke.

Mislim da ga nikad nisam koristio osim u nekoj šali ili pokušaju učenja maskiranja u Photoshopu.

P.S. ovo čudo je još moguće vidjeti po nekim opskurnim studijima.

&nbsp;

&nbsp;
<h4>Vinjetiranje</h4>
&nbsp;

<img class="aligncenter size-full wp-image-16636" src="/uploads/wordpress/2014/11/141005_Karlovac-Sisak_171.jpg" alt="Karlovac : Sisak, Zagreb (5.10.2014.)" width="642" height="428" />

&nbsp;

Vinjetiranje je ono gadno zatamnjenja po rubovima fotke koja može biti manje ili više izraženo i kao takvo je u biti nepoželjna pojava. U Photoshopu postoji i korekcija za uklanjanje tog efekta. No ona se može iskoristiti i za njegovo naglašavanje. Također postoji i hrpa drugih načina da se do tog efekta dođe namjerno. Zašto? Zato jer je jedno vrijeme to bio trend. Svaka fotka je bila u toj čarobnoj elipsi.

Osobno i dalje koristim to čudo, nekada da bi razbio monotoniju, a nekada da bi naglasio objekt, odnosno usmjerio pogled na njega. Ali pokušavam koliko toliko kontrolirati taj crni rub da nije prenapadan i da su prijelazi mekani.

Najodvratniji način primjene vinjetiranja mi je onaj u velikoj bijeloj super soft varijanti na portretima mladenaca.

&nbsp;

&nbsp;
<h4>Peglanje</h4>
<p style="text-align: center;"><img class="aligncenter size-full wp-image-16640" src="/uploads/wordpress/2014/11/MG_0572.jpg" alt="" width="428" height="642" /></p>
&nbsp;

Peglanje, plastificiranje, unakažavanje, sve su to izrazi za neumjerenu upotrebu efekta za uklanjanje šuma i sređivanje portreta. Kad prepeglate npr. neki portret onda lijepa cura više nije lijepa cura nego porculanska lutka bez naznaka ljudske kože iz koje vire oči.

Postoje razni pluginovi za peglanje, a naravno možete to i ručno odraditi u Photoshopu. Ali ako točno ne znate kaj radite bolje ostavite fotku kakva je, jer vjerujte nitko ne misli da su ona balzamirana lica lijepa i sexy.

&nbsp;

&nbsp;

&nbsp;
<h4>Tilt-shift</h4>
&nbsp;
<p style="text-align: center;"><img class="aligncenter size-full wp-image-16638" src="/uploads/wordpress/2014/11/140803_Edinburgh_castle_096.jpg" alt="" width="642" height="428" /></p>
&nbsp;

Ne znam točno kad i zašto je krenuo ovaj trend odnosno klistiranje tim parcijalno zbluranim fotkama, ali mislim da je povezano sa pojavom onih Lens baby objektiva koji to rade prirodnim putem, bez genetskog inženjeringa odnosno Photoshopa.

Na sreću ovo nije dugo potrajalo i nije baš svaki fotograf stavljao taj efekt na sve fotke.

Može igranje sa Lens babys i Tilt-shit filterom biti zabavno tu i tamo, ali kad krenu to bacat pod normalno onda već postaje iritantno.

&nbsp;

&nbsp;
<h4>Varikina</h4>
&nbsp;
<p style="text-align: center;"><img class="aligncenter size-full wp-image-16642" src="/uploads/wordpress/2014/11/140813_Amsterdam_245.jpg" alt="Amsterdam 2014." width="642" height="428" /></p>
&nbsp;

Za ovu poplavu se vjerojatno možemo zahvaliti mobitelima, odnosno aplikacijama sa tim vintage filterima koji su postali užasno popularni, pogotovo pojavom Instagrama. Nakon toga se trend preselio i na obradu fotki iz „normalnih“ aparata. Dakle obrada se svela na ubijanje kontrasta, ispiranje boja i ostalih stvari koje su prije dolazile samo dugogodišnjim starenjem dolazile na razvijene fotke. Sada su tu filteri i akcije pa ne moramo čekati da nam fotke dobiju te efekte.

Ovo je užasno raširen i popularan trend koji je još uvijek u punom jeku. Pogađate kako je i on najzastupljeniji i najpopularniji u vjenčanoj fotografiji.

Kako volim stare fotografije, fotografije sa filma, ovakve obrade mi imaju neke svoje draži i sam ih nekada koristim, ali mi nije jasno kako je toliko fotografa totalno prešlo na ovaj stil i bacaju van samo ovakve fotke. Pogotovo mi nije jasna potreba kupovati skupe aparate i objektive koji će dati savršenu fotku da bi se kasnije sve to poništilo nekom obradom. No fotografi rade kako tržište zahtjeva.

&nbsp;

&nbsp;
<h4>Slova po fotkama</h4>
&nbsp;
<p style="text-align: center;"><img class="aligncenter size-full wp-image-16644" src="/uploads/wordpress/2014/11/140804_Edinburgh_Arthurs_seat_183.jpg" alt="Edinburgh 2014, Arthur's seat" width="642" height="428" /></p>
&nbsp;

Ako imate Facebook account onda sigurno dnevno nabasate na bar jednu fotku sa nekom mudrosnicom ispisanom na njoj. Mudrosnica je naravno na engleskom. Možda sam u krivu ali i ovo povezujem sa mobitelima i aplikacijama. Konkretno jedna od najpopularnijih je aplikacija Over koja će sa zadovoljstvom ubaciti tekst u fora fontu i neku cool grafiku na vašu fotku.

Sad brzo na Google i ukucajte „wisdom quotes“ pa „free cool fonts“ i dajte svojim fotkama dubinu i dušu :)

&nbsp;

&nbsp;
<h4>Mikro mladenci</h4>
&nbsp;
<p style="text-align: center;"><img class="aligncenter size-full wp-image-16648" src="/uploads/wordpress/2014/11/140807_Edinburgh-Highlands_293.jpg" alt="" width="642" height="429" /></p>
&nbsp;

Da, opet smo na vjenčanoj fotografiji. Prije se fotkanje mladenaca svodilo na potrete na kojima ste mogli prepoznati lica i sreću para koji se vjenča. Bila je važna i vjenčanica sa svim detaljima. Ali današnji trend je sakrio mladence na fotografiji, bacio ih u daljinu da ih ni rođena majka ne prepozna. Znate onu igru „Gdje je Jura“? E sad se toga možete igrati i s mladencima.

Ovaj trend se nerijetko kombinira i sa onim ispiranjem, a kad se na to još nabace slova onda imamo pun pogodak.

Mladenci su kao što ime kaže uglavnom mladi ljudi, pa će oni pratiti trendove i biti zadovoljni tim fotkama. Ali uvjeren sam da je pojavom mikro mladenaca mnogo baba i tetki trajno unesrećeno jer ne vide svoje ljepotice na fotkama. Ko da im nije bilo dovoljno kaj ih jebu sa onim prokletim bokehom sad još i mikro mladenci…

&nbsp;

&nbsp;
<h4>Procurilo mi svjetlo</h4>
&nbsp;

<img class="aligncenter size-full wp-image-16656" src="/uploads/wordpress/2014/11/131019_Budimpešta_075.jpg" alt="Budimpešta 2013." width="642" height="428" />

&nbsp;

Oni koji su radili na film znaju da vam se svjetlo moglo uvući kroz pukotinu na aparatu i smrdati eksponiranje filma odnosno dodati razne tragove ekstra svjetla u čudnim bojama. Ljubitelji teorija zavjere će vjerojatno reći da duhovi ili alieni imaju nekaj s tim, ali to je samo strgan aparat kojem curi svjetlo na film.

I ovaj neželjeni efekt je postao poželjan, prvo u lomografiji, a nakon toga I u digitaliji kroz razne filtere.

Kao I većina efekata može biti zanimljiv, ali uz nepotrebno forsiranje na fotkama gdje to nikako ne leži postane naporan baš kao i svi drugi trendi efekti.

&nbsp;

No šalu na stranu, svi ovi trendovi su postali trendovi jer je to većem broju ljudi bilo fora, dobilo je odobrenje od masa. Oni stari su nam sada smiješni, ovi novi još uvijek fora. Vidjet ćemo koju nam novu foto spačku donosi budućnost.

&nbsp;