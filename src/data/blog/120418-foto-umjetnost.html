Nikada nisam skrivao da nisam ljubitelj umjetnosti. Štoviše definiranje nečega kao umjetnost me živcira. Ono što je nekome umjetnost drugome je možda smeće i tko su onda ti galerijski i ne znam koji sve ne crvi koji će nešto proglasiti umjetnošću? Pa umjetnost je subjektivna stvar. Nije to nešto mjerljivo, ne možeš umjetnosti izdat ISO certifikat. Meni šešir na stolici nije umjetnost. Hrpa cijevi i jedna cijev sa još jednom malom cjevčicom mi nisu majka i dijete. Skidanje do gola na trgu mi je ludost, a ne umjetnost.  Točka na papiru mi predstavlja točku na papiru. Ne vidim ništa drugo osim točke i ne dozvoljavam da mi tzv. umjetnici i kritičari pametuju oko točke. Odnosno da se prebacimo u foto svijet, nitko me neće uvjeriti da je neki odvratan beznačajan snapshot u biti nešto duboko i umjetnički i da ima posebnu vrijednost jer ga je okinuo ne znam koji fotograf. Ne kažem da dobra fotografija mora biti fotkana sa najmodernijim i najskupljim digitalcem, daleko od toga, neke od meni najljepših fotki su stare c/b fotke daleko od tehničke savršenosti. Ali nekakva flah fotka lopte pred zidom ili mutna fotka čovjeka kako skače iz čamca nisu umjetnost da ga ubiješ.

&nbsp;

Svi smo kao klinci čitali Carevo novo ruho. Svi znamo za uzvik „car je gol“ koji se savršeno može primijeniti u raznim muzejima i galerijama.

&nbsp;

Nemam ništa protiv da ljudi izlažu kaj god požele, ali ne volim kad mi se to nameće kao neko mjerilo. Takve gluparije stavljat u knjige i obrazovat ljude prema tome…. Hvala, ali ne hvala.

&nbsp;

U fotografiji je uvijek bilo onih koji se odmetnu i onih koji će pisati romane o tim odmetničkim fotkama naglašavajući nepostojeću umjetničku stranu istih.

&nbsp;

U zadnje vrijeme je opet ojačao i pokret lomografije. Protiv kršenja pravila u lomografiji nemam ništa, ali namjerno ruiniranje fotografije (probijanje svjetlosti na film, nepotrebno zamućivanje, apšisanost...) i nakon toga spika o umjetnosti i kako mi ostali ne kužimo veličinu toga...

&nbsp;

Pojavom smartphoneova i hrpe aplikacija sa raznih efektima inernet je preplavljen glupavim radovima. Ali da je stvar uzela maha pokazuje i svima nam znana aplikacija Instagram koja je skupila ogroman broj korisnika te ju je Facebook nedavno kupio za milijardu dolara.

&nbsp;

Sprdajući se na svu tu umjetnost napravio sam slijedeću galeriju. Uživajte u dosad neviđenoj umjetnosti.

&nbsp;

[justified_image_grid ids="4189,4190,4191,4192,4193,4194,4195,4196,4197,4198,4199,4200,4201,4202,4203,4204,4205,4206,4207,4208,4209,4210,4211,4212,4213,4214,4215,4216,4217" orderby="post_date"]

&nbsp;

Update 03.05.2012.

Evo nabasao sam na <a href="http://www.fotogard.com/komentardana-03-05-2012?ref=nf" target="_blank">jedan divan primjer </a>umjetnosti i opisa umjetničke fotografije.

&nbsp;