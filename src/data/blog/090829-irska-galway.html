<em>"There was half a million people there from all denominations</em>
<em>The Catholic, the Protestant, the Jew, and Presbyterian</em>
<em>There was yet no animosity, no matter what persuasion</em>
<em>But "failte" and hospitality inducin' fresh acquaintance."</em>

&nbsp;

Slijedeća postaja Clifden, ali preko Galwaya, grada trećeg po veličini u Irskoj, ali smo ipak prije stali kod ovog dvorca koji nam je bio usput.

&nbsp;

Iako je to veliki grad, naši domaćini su rekli da je to grad s dušom za razliku od ostalih većih gradova. I bili su u pravu. Iako se meni na prvu loptu nije činilo tako, ali kad smo došli u taj prekrasni centar grada, promijenio sam mišljenje.

&nbsp;

No dok smo mi došli do centra prošlo je malo vremena jer su se tih dana održavale poznate Galway Races, konjičke utrke na koje navale ljudi iz cijele Irske, a i šire. Promet je posebno reguliran, a veliki broj buseva je organiziran na više punktova s kojih kreću na utrke. I ova pjesma na početku se zove Galway Races i govori o veličini te fešte.

&nbsp;

Centar Galwaya me podsjetio na onaj lijepi dio Bruxellesa gdje je sve puno malih slatkih restorančića i kafića. Ljudi bezbrižno ispijaju svoje Guinnesse, pogotovo kada je lijepi dan kakav je bio tada. Po prvi puta smo se sjeli na sunce i skinuli jakne :-)

&nbsp;

Bili smo na prometnom dijelu pa sam opet vrebao sa dvjestotkom ne bi li ulovio neki portret ili neku zgodnu uličnu scenu.

&nbsp;

Slijedilo je još malo šetnje oko katedrale, pa uz rijeku i lagano prema autu, pa sjevernije prema Clifdenu.

&nbsp;

[gallery link="file" columns="4" ids="3936,3937,3938,3939,3940,3941,3942,3943,3944,3945,3946,3947,3948,3949,3950,3951,3952,3953" orderby="post_date"]