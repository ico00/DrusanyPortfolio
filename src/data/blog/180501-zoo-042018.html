Zagrebački ZOO je objavio kako je na svijet stigla beba zebra što mi je bio dovoljan razlog da se spakiramo na jedan obiteljski izlet. Konačno smo otišli u prostojno vrijeme i izbjegli najgore sunce pa nije bilo ni tako vruće, a fotkanje je puno ljepše u takvim uvjetima.

Na ulazu smo s oduševljenjem otkrili drvena kolica za rentanje u kojima možete vući svoje klince i prtljagu po vrtu. A cijena je kao i za kolica u dućanu - 2 ili 5 kn koje uzmete na povratku tako da sve pohvale ekipi za ovu ideju.

Nakon sladoleda i kave šetnja se odužila pa su nas iz suvernice doslovno tjerali pred zatvaranje.

E da, moram spomenuti i rijedak prizor, a to je nasmijani, veseli zaštitar koji nije glumio nepokretni kamen i frajera koji misli da čuva predsjednika SAD-a, nego je to bila simpatična, ugodna, korisna osoba. Dragi zaštitari, ugledajte se na ovog kolegu.

[gallery ids="27722,27723,27724,27725,27726,27727,27728,27729,27730,27731,27732,27733,27734,27735,27736,27737,27738,27739,27740,27741,27742"]