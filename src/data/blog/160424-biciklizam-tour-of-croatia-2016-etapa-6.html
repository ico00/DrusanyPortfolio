<strong>Tour of Croatia</strong> je ove godine skupila još jača imena svjetskog biciklizma, a broj etapa je porastao sa 5 na 6. Jurilo se tako <strong>šest dana</strong> (19.4. – 24.4.) od Osijeka do Varaždina, pa po Plitvicama do Splita, od Makarske do Šibenika, Crikvenice do Učke, Poreča do Umaga da bi početak kraja bio u Svetom Martinu na Muri, a sam cilj opet u Zagrebu na Markovom trgu.

&nbsp;

Utrka je izravno popraćena i na HRT-u i Eurosportu dok su se snimke zasluženo emitirale po cijelom svijetu. I ove godine je to fascinantno izgledalo što su prepoznali i gledatelji kojih je bilo više nego prošle godine.

&nbsp;

Zagrebačka ruta je malo promijenjena pa tako povorka nije išla Deželićevom uz HNK pa na Gornji grad nego su iz Gundulićeve skrenuli na Ilicu pa na Mesničku i na Gornji grad. Lani mi je ideja bila uloviti HNK kao neku prepoznatljivu točku utkrke, ali ga nisam uspio ugurat u kadar pa smo se sada kolega <a href="http://foto-dario.weebly.com/blog/tour-of-croatia-2016-zagreb" target="_blank">Dario </a>i ja odlučili na katedralu uz koju su se dečki sjurili. Što bi se reklo imam viziju – oni jure,  ja radim panning sa šircem, katedrala u pozadini, ma milina. Ali naravno želje i realnost su uvijek na nekom drugom nivou. Recimo da sam našao neki kadar koji me zadovoljavao, ali on je bio nekoliko metara od ceste pa su se naravno ljudi nasrali tako da mi taj kadar propadne. Prelazimo na plan B pa se i mi stajemo tik do ceste pa kaj bude. No tada mi je sinulo da sa šircem nikad nisam okinuo pošteni panning jer ga u biti ne znam snimiti. Sa telcem aute u jurnjavi snimim bez problema i znam da će od svakog auta biti više iskoristivih fotki, sa šircem je situacija drugačija. Pogotovo zbog manjih brzina. A kako 5D ima malo FPS-a tako se i mogućnost za dobrom fotkom smanjila pa imamo ove umjetničko mutne u donjoj galeriji.

&nbsp;

Za popravni smo odlučili biti blesavi pa smo nakon prvog prolaza trčali potez Dolac-Brezovačkog da bi ulovili uspon iz Mesničke prema cilju na Markovom trgu.

&nbsp;

Ekipa je bila raspoložena za navijanje do zadnjeg vozača pa je bio gušt slušati buku lupanja ruku po reklamama na ogradi tijekom svakog prolaza. Evo i jedan kratki iPhone video čisto da dobijete dojam.

&nbsp;

<iframe src="https://www.youtube.com/embed/ov9vE8KfYDA?rel=0" width="642" height="361" frameborder="0" allowfullscreen="allowfullscreen"></iframe>

&nbsp;

U ukupnom poretku je pobjedu odnio domaći dečko <strong>Matija Kvasina (Baku Cycling Project) </strong>sa ukupnim vremenom <strong>23h29'29“</strong>.

Tijekom dodjele nagrada pravi show je napravio pobjednik šeste etape Norvežanin Holst Enger Sondre  koji je izveo jednu podužu plesnu točku zabavivši i nasmijavši sve prisutne.

Markov trg je eksplodirao na kraju kada je konačno i Kvasina dobio svoju nagradu, a eksplodirao je i on uz zvukove Fear of the dark pa su pale i suze.

&nbsp;

Za kraj ću se odjavit jednim čuđenjem. Naime nikako se ne mogu naviknuti na taj apsurd slikanja svega živog od strane ljudi koji ni ne znaju kaj se zbiva 3 metra od njih, koji vjerojatno nikad neće pogledat to kaj su snimili… Al svaki drugi je digao mobitel u zrak i snimao i snimao. Jedan babac ispred mene digao Alcatel svojim artritičnim ručicama i snima li ga snima. Ne zna kaj, nemre dobacit do tam da se išta razazna, ljulja se cijela, ali brate mili snima ona dok ima krvi u nejakim dignutim rukama. Snimaju se i vozači na samom podiju, ne znam iz koje rupe su izvukli mobitele, ali rokaju oni selfije. Iz publike se dižu i tableti i razne kamerice na kolcima. Daj mi fotki i videa, daaaaaaj….

.

[gallery link="file" columns="4" ids="21280,21281,21282,21283,21284,21285,21286,21287,21288,21289,21290,21291,21292,21293,21294,21295,21296,21297,21298,21299,21300,21301,21302,21303,21304,21305,21306,21307,21308,21309,21310,21311,21312,21313,21314,21315,21316,21317,21318,21319,21320,21321,21322,21323,21324,21325,21326,21327,21328,21329,21330,21331,21332,21333,21334,21335,21336,21337,21338,21339,21340,21341,21342,21343,21344"]