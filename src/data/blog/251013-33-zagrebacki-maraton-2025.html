
<p>Ove godine sam se odlučio na promjenu lokacije za fotkanje <strong>zagrebačkog maratona</strong>, pa sam umjesto poteza Pimpek plac i 100m gore dole odlučio krenut prema centru, prema startu. </p>



<p>Ta ideja je imala više loših strana. Prvo svjetlo, mračna Jurišićeva, pa izlazak prema Draškovićevoj na dio na koji piči sunce. Drugo ograde koje nisu baš neka pozadina, pa odvratne fasade i grafiti, zatvoreni dućani...grad koji izgleda post nuklearno jer valjda od Univerzijade nije rađen ozbiljniji remont. I treće je gužva koja je kod starta veća nego kad su mi do Maksimira dolazili na kapaljku. </p>



<p>Ali imam drugačije kadrove, neke i zanimljive. Pokušavao sam dodati taj neki prepoznatljivi dio koji bi se mogao povezati sa Zagrebom, odnosno zagrebačkim maratonom pa sam imao ideju ugurati katedralu u kadar pa Petrovu crkvu, neke table i sl. ali odnos svjetlo sjena mi nije išao u prilog jer je nemoguće pravilno eksponirati. No sva sreća na Photoshopu koji sada lakše čupa svjetlo/sjenu pa se neka fotka mogla izvući na silu.</p>


