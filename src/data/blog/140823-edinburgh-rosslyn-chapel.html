Ah..ta mistična <span style="color: #000000;"><strong><a href="http://www.rosslynchapel.org.uk" target="_blank">Rosslynska kapela</a></strong>. </span> Mjesto koje svakako želite posjetiti ako vas zanimaju <strong>templari</strong>, masoni, sveti gral, biblijske teorije zavjere, Da Vincijev kod...

&nbsp;

Ova kapela je definitivno templarskih ruku djelo, 1456. gradnju je započeo <strong>William Sinclaire</strong> čija je obitelj duboko povezana sa templarima, a oko svih kipova i skrivenih detalja u i na njoj lome koplja i kruže razne priče, naravno u svakoj knjizi drugačije.

Druga važna osoba vezana za ovu crkvu je <strong>Berenger Sauniere</strong> koji je petnaestak godina, do 1905. bio svećenik u ovoj crkvi. Njegova priča počinje nedugo nakon što je postao svećenik Rosslyna kada je nepoznat i ajmo reći beznačajan čovjek počeo nemilice trošiti novac kojeg nije trebao imati. Tu su opet počele legende i naklapanje o templarskoj ostavštini i blagu koje je Saunierea pretvorilo u bogataša u moćnog čovjeka.

&nbsp;

Oba ova imena su vam vjerojatno poznata jer ako već niste pročitali <strong>Da Vincijev kod</strong> Dana Browna onda ste barem gledali film u kojem se baš na ovom mjestu odvija rasplet, baš u Rosslynskoj kapeli. Naravno Brownow roman je fikcija kao i hrpa detalja koju je nabacao u završnicu, a Hollywood u filmskoj verziji digao u još više sfere. Naime vjerojatno nećete prepoznati kapelicu ako si vrtite zadnje scene filma u glavi jer je valjda 80% tog dijela filma kompjuterski generirano. To ćete odmah saznati od vodiča u kapelici pa ćete se vrlo lako razočarati ako ste stvarno došli otkrivati tajne i biti dio mistične priče. Također i svi ključni detalji knjige odnosno filma su fikcija i nikada nisu bili u kapelici.

&nbsp;

Rosslynska kapela je spominjana i u puno knjiga prije Da Vincijevog koda, ali baš joj je on donio planetarnu popularnost i od nje napravio ogromnu turističku atrakciju. Po riječima vodiča nakon knjige, a pogotovo nakon filma su se u Rosslyn jednostavno slijevali turisti i na početku je bio kaos jer su imali svega jedan WC, nije bilo restorana, suvenirnice, parkirališta, ograde... Sve to je nastalo nakon knjige.

Sada je Rosslynska kapela jedno od najposjećenijih mjesta u Škotskoj

&nbsp;

Ako se odlučite posjetiti ovo mjesto i krećete npr. iz centra grada onda sjednete na bus broj 15 i za nekih 50 minuta ste kod kapele, zavisi o gužvi u centru. Upad ćete platiti 9£, a fotografiranje unutra će vam biti zabranjeno navodno zbog straha da ne smetate drugim posjetiteljima. Eksterijer kapele iz dvorišta možete fotkati. Ako želite fotke iznutra onda fino kupite CD sa fotkama u njihovoj suvenirnici. Jednostavno, zar ne? Šteta ne zaradit.

Većina love od karata odlazi na renoviranje kapele koje traje već godinama.

&nbsp;

Nakon ture u i oko kapele preporučam da protegnete noge dok čekate bus za grad i bacite pogled na selo jer je fakat lijepo.

&nbsp;

[gallery columns="4" link="file" ids="14711,14712,14713,14714,14715,14716,14717,14718,14719,14720,14721,14722,14723,14724,14725,14726,14727,14728,14729,14730,14731,14732,14733"]

&nbsp;

&nbsp;