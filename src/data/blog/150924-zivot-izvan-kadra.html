Kako to obično biva većinom kretenske stvari postanu popularne pa onda svi krenu pametovat ili otkrivat toplu vodu.

Zadnjih dana jašu ovi koji su otkrili zumiranje, kadriranje i cropanje pa to objavljuju kao "belosvetsku zaveru" fotografa protiv napaćenih stanovnika ovog planeta koji su eto dovedeni u zabludu.

Tako su oni nama raširili kadar i ukazali da postoji još nešto oko tornjeva Taj Mahala ili da oni škembići koje su potajno naručili i objavili na instagramu nisu usamljeni na stolu. Ako je netko pak ufotkan na teniskom terenu, gle čuda kad se raširi kadar vidi se i teniski teren, postoje i drugi ljudi na plaži itd. Sve ovo može zvučati šokantno, ali je tako.

&nbsp;

Ako se ne varam ovo je počelo s nekom curom iz Tajlanda da bi se uskoro priključili i drugi mudroseri. "Ona prikazuje što se uistinu događa". Ili pak "Prava istina Instagram fotki" i "Ovako ljudi lažu o svojim životima na Instagramu".

Zadnje sam vidio "projekt" Broken India. Jebote, samo čekam rašireni kadar naslovnice Voguea na kojoj se vidi foto studio i opis "Razotkrivena modna prevara stara preko nekoliko desetljeća".

&nbsp;

Fotografija kao takva je uglavnom umjetnost, ako nije baš ona surova reportažna i kaj je sad čudno da se vade detalji. Pa svaka fotografija je detalj nečega. I kaj onda ako većina fotografa traži nešto pozitivno u svakom kadru i naglašava to lijepo.

Kaj bi trebali snimat samo široke panorame od 360 stupnjeva da neki mudroser ne bi "razotkrio" neko prikrivanje ili pak pravo stanje. Najbolesnije je kaj je to pokrenula fotografkinja. Kakva kretenarija.

&nbsp;

Za kraj ću vam ja razotkriti pravi život nogometne utakmice. U malom Instagram okviru ćete vidjeti kako prokleti sportski foto reporteri prikrivaju istinu dok se u širem kadru vidi stvarni život. Nećete vjerovati, ali okolo je stadion!!!

&nbsp;



&nbsp;