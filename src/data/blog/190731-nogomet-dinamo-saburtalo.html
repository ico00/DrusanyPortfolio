<!-- wp:paragraph {"dropCap":true} -->
<p class="has-drop-cap">Odvratno sparno vrijeme zarobljeno u maksimirsku ruševinu koja je po ne znam koji put prazna zbog ne znam više kojih kazni i odluka Uefe nagovještavalo je jedan naporan trening, a ne europsku utakmicu. A tako je i bilo, pogotovo kad se uzme u obzir prednost koju je Dinamo donio iz Gruzije i ne tolika kvaliteta suparnika (da znam da se uvijek treba pisati kako je svaki protivnik jak i opasan).</p>
<!-- /wp:paragraph -->

<!-- wp:paragraph -->
<p>A protivnik je bio <strong>Saburtalo</strong>, a utakmica uzvrat <strong>2. pretkola</strong> UEFA Lige prvaka 2019/2020. </p>
<!-- /wp:paragraph -->

<!-- wp:paragraph -->
<p>Više sam se bavio borbom s raznim bubama koje su unatoč pozamašnim količinama autana obitavale oko i na meni nego samim fotkanjem jer akcije baš i nije bilo previše. </p>
<!-- /wp:paragraph -->

<!-- wp:paragraph -->
<p>Tako napeto je bilo skroz do ulaska Petkovića pa Olma kad se sve posložilo u 77. minuti i kada je kako bi novinari rekli Dinamo Oršićevim golom slomio tvrdoglave Gruzijce. Posao je zapečatio Petković golom u 88. minuti, a za još ljepšu sliku gol je dao i Olmo negdje tamo u sučevoj nadoknadi.</p>
<!-- /wp:paragraph -->

<!-- wp:paragraph -->
<p>U trećem pretkolu nas čeka Ferencvaroš, a umjesto lagane šetnje oko praznog stadiona čeka nas vjerojatno napetija situacija kada bi mađarski huligani mogli unijeti malo nervoze u organizaciju. Nadamo se da će se domaća navijačka gospoda suzdržavti od gluposti kako sljedeću europsku tekmu na terenu ne bi opet gledali samo novinari i delegacije.</p>
<!-- /wp:paragraph -->

<p>[gallery ids="31134,31135,31136,31137,31138,31139,31140,31141,31142,31143,31144,31145,31146,31147,31148,31149,31150,31151,31152,31153,31154,31155,31156,31157,31158,31159,31160,31161,31162,31163,31164,31165"]</p>