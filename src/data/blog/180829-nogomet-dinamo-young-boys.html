<strong>Dinamo – Young Boys</strong>, najveća utakmica zagrebačkih plavih nakon Mamićeve ere, šansa za ulazak u Ligu prvaka izazvala je euforiju koja dugo nije vladala u Maksimirskoj. No budimo iskreni, nije ovo ne znam kakav spektakularan rezultat jer Dinamo je igrao skupinu ovog elitnog natjecanje šest puta do sada, ali zadnjih godina tribine nisu bile niti blizu ispunjenosti unatoč velikim klubovima koji su gostovali na maksimirskom travnjaku. Ali eto baš sada ljudi su se trgnuli nakon višegodišnjeg sna i željno su očekivali prolaz protiv švicarskog prvaka i još jednu LP u Zagrebu.

Ako se ne varam zadnja navala na Maksimir je bila zadnja domaća utakmica kvalifikacija za svjetsko prvenstvo u Rusiji gdje je službena brojka pokazivala 30.013 navijača. Iz dana u dan iz uprave kluba stizale su informacije da se otvara zapad gore, pa sjever gore, pa još jedan dio sjevera, pa da je istok rasprodan i na kraju smo došli do <strong>28.000</strong>. Jug je doduše bio otvoren samo za gostujuće navijače pa se ne može govoriti o rasprodanom stadionu, ali da, Maksimir je bio krcat baš kako i treba biti na ovakvim utakmicama, a ne ponavljati Sevillu sa samo 6.000 navijača.<span class="Apple-converted-space"> </span>

Da su plavi bili tražena roba govori i gotovo nevjerojatan detalj o prodaji karata za tekmu preko Njuškala i to po višestrukoj cijeni. Da ste to pričali nekom prije tjedan dana vjerojatno bi umro od smijeha.

Dinamo je u Bernu odigrao 1:1 što je značilo da mu u Zagrebu odgovara i 0:0 za prolaz, ali naravno da je Bjelica najavljivao borbu za pobjedom i sigurnijim prolazom.<span class="Apple-converted-space"> </span>

I stvarno tako su i krenuli, na oduševljenje tribina odnosno najglasnijeg sjevera dok su zapad i istok uglavnom bili kulisa. Dinamova agresivna igra i želja za dokazivanjem pred konačno toliko navijača urodila je plodom već u sedmoj minuti kada je Hajrović razveselio cijeli stadion svojim pogotkom.

Nekako sam već vidio dolazak Lige prvaka u Zagreb, ali Dinamo unatoč konstantnom bodrenju sjevera od prve do zadnje minute ipak nije izdržao. Slomio ga je taj čudan jedanaesterac, da bi nakon samo 2 minute došlo do totalnog sloma i vodstva Young Boysa od <strong>2:1</strong>. Tako je na žalost ostalo i nakon 7 dodatnih minuta i Švicarci su se po prvi put plasirali u grupnu fazu Lige prvaka, a Dinamo seli u Europa ligu i čeka sutrašnji ždrijeb.

Nije ovo nikakav strašan poraz, Dinamo je komotno mogao proći dalje, pokazao je borbenost, karakter i porazi uz ovakvu momčad manje bole.<span class="Apple-converted-space"> </span>

Moram pohvaliti i sjever koji doslovno nije stao s navijanjem i od ne znam kad se samo pozitivno pjevalo, bez političkih sranja, bez vrijeđanja, bez ustašoidnih pjesmuljaka… samo Dinamo, samo zastave, transparenti, pljesak.<span class="Apple-converted-space"> </span>

Teško je tvrditi da se nogomet vratio u Zagreb temeljem samo jedne utakmice. Bojim se da je ovo bio jedan pozitivan hype, ali da nas uskoro opet čeka prazniji Maksimir jer vidjelo se već oko stadiona da je većina ljudi tamo došla jer je bilo fora biti viđen na ovoj utakmici. Vezano za to, Boysi su na samom kraju razvili transparent “Dinamo igra i za vikend!” koji je slučajno ili s nekom skrivenom porukom bio krivo zarotiran. Ne znam da li je to bila najava za Rijeku koja dolazi u nedjelju, ali eto, to je svakako prilika da vidimo kako će se ova priča nastaviti.

[gallery ids="28663,28664,28665,28666,28667,28668,28669,28670,28671,28672,28673,28674,28675,28676,28677,28678,28679,28680,28681,28682,28683,28684,28685,28686,28687,28688,28689,28690,28691,28692,28693,28694,28695,28696,28697,28698,28699,28700,28701,28702,28703,28704,28705,28706,28707,28708,28709,28710,28711,28712,28713,28714,28715,28716,28717,28718,28719,28720,28721,28722,28723,28724,28725,28726,28727,28728,28729"]