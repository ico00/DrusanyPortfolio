<strong>Liga prvaka</strong> se vratila u Zagreb i to odmah u glavu sa <strong>Juventusom</strong>. I to u jednoj od težih Dinamovih faza, nakon odlaska <strong>Cice</strong> koji nije mogao natjerati Dinamove <em>restle</em> na pobjedu protiv Osijeka, pa očekivano izgubio od Lyona da bi iznenađujuće od Rijeke primio petardu.

I tako ode Cico, a<strong> Željko Sopić</strong> se prebaci s pomoćnog na glavnog, pokaže zube Velom vrhu, na jedvite jade dobije Lokomotivu i onda dođe Juventus, najtrofejniji talijanski klub. Potop je bio neizbježan koliko god mi željeli da se ponovi <a href="http://foto.drusany.com/2015/09/18/nogomet-dinamo-arsenal/">Arsenal </a>na Maksimiru.

Ljudi su počeli negodovat i prije utakmice kada je Sopić odlučio da će najskuplji Dinamov igrač <strong>Ante Ćorić</strong> utakmicu odgledati s tribine zbog toga što se nije dovoljno zalagao na treningu.

Uglavnom jučer u 20:45 je krenula Dinamova agonija na maksimirskom travnjaku koja je nakon 90 minuta završila sa <strong>0:4</strong>. I ne bi to bilo tako katastrofalno da je bilo nekakve igre i agresivnosti, pa ako izgubiš od Juventusa nije sramota, ali ovo beskrvno izdanje...

Novost na stadionu je <strong>povratak navijača</strong>, konkretno <strong>BBB</strong>-a koji su više manje prekinuli bojkot, a tribine su bile skoro pa do kraja ispunjene što je velika stvar nakon onih mučnih utakmica sa grupicom slučajnih prolaznika ili pak potpuno praznih tribina.

Očekivano i dalje se vodi borba protiv Dinamovog savjetnika, ali bez nekih prevelikih cirkusa. U teren je uletila jedna baklja i pukla jedna petarda i to je to.

Izgleda da će <strong>Ivajlo Petev</strong> preuzeti kormilo kluba već za slijedeću utakmicu ove nedjelje protiv Hajduka, a onda ima još jedno gostovanje u Koprivnici da motivira igrače prije nego na maksimirska vrata zakuca <strong>Sevilla</strong>.

[gallery link="file" columns="4" ids="22034,22036,22035,22040,22039,22037,22041,22043,22042,22044,22038,22045,22046,22047,22048,22049,22050,22051,22052,22053,22054,22055,22007,22056,22057,22058,22059,22060,22008,22009,22010,22011,22012,22013,22014,22015,22016,22017,22018,22019,22020,22021,22022,22023,22024,22025,22026,22027,22028,22029,22030,22031,22032,22033"]