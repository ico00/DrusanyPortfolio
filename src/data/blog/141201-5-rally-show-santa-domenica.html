Ovaj vikend vozio se dugo očekivani i sve popularnija <strong>Rally Show Santa Domenica</strong>, peti po redu.

Počeo se najavljivati praktički kad je završio prošli i bilo je za očekivati da će i ove godine biti odličnih auto svinjarija po blatu. Snijeg nije pao, ali zato je kiša napravila finu kaljužu, što na stazi, što po cijelom okolnom području gdje su gledatelji gacali u svojim gumenim čizmama. Osim po njivama ekipa je bila raspoređena i po šljunčanim brdima, a sa dva brda sam čak vidio i dimne signale, ne one indijanske nego od roštilja.

Obzirom na stanje u našem auto sportu i ovaj put je bio veliki broj prijava. Na početku oko 130 ako se ne varam da bi ih startalo oko 109.

Prošlogodišnji pobjednik šjor <strong>Beppo Harrach</strong> je ovaj put doštrumfal <strong>Forda Fiestu R5</strong> i samim time odmah postao favorit, a bogami i pobjednik i ove godine. Iza njega je na drugom brzincu bio Čibej i ovaj put u WRC Octaviji, ali ga nije bilo na konačnom poretku, čak ni kao DNF. Na službenoj Facebook stranici kažu „Čibej je zatrazio da ga se makne iz rezultata zbog otkazivanja zadnjeg brzinskog ispita”.

Naime stvari su se valjda zakomplicirale nakon trećeg brzinca kada je četvrti zbog uvjeta na stazi odnosno mraka postao opcionalan, ali se nije bodovao. Kolko sam skužio samo je par auti otpeljalo četvrti brzinac i nakon toga je utrka prekinuta.

Mnogi su se pitali i di je Ćurić ove godine. I tu je neka zakulisna priča, prepirke, svađe… Neću sada prenositi glasine i spominjati imena i ko je kome kaj govorio, ali nije lijepo u svakom slučaju.

Utrka je završila sa Hidegom i Kerekom na drugom mjestu, dok su Šebalj i Klinc došli do trećeg.

I ovaj put puno Mađara, puno Lada, pa i dva Trabanta, nešto bagija, uglavnom zabava na šoderici koju je kiša uspjela samo malo umanjiti.

Hrvatska auto scena je premala i prejadna da bi podnijela sve ove trzavice koje su se nastale i nadam se da će se do slijedeće godine izgladiti svi problemi pa da se možemo koncentrirati samo na aute i utrku, a ne na ovu ružnu stranu.

[gallery ids="16663,16664,16665,16666,16667,16668,16669,16670,16671,16672,16673,16674,16675,16676,16677,16678,16679,16680,16681,16682,16683,16684,16685,16686,16687,16688,16689,16690,16691,16692,16693,16694,16695,16696,16697,16698,16699,16700,16701,16702,16703,16704,16705,16706,16707,16708,16709,16710,16711,16712,16713,16714,16715,16716,16717,16718,16719,16720,16721,16722,16723,16724,16725,16726,16727,16728,16729,16730,16731,16732,16733,16734,16735"]

&nbsp;