Puno je vremena prošlo od kad sam zadnji put bio na Dinamu. A i kad sam bio stadion je bio prazan zbog zabrane pa mi se uz ovaj solidno popunjen istok i donji zapad Maksimir činio krcat. Naravno bio je daleko od toga.

&nbsp;

Sjever tek šačica ljudi. Možda mlađih BBB wannabe. Na jugu grupica Torcide, ali ta grupica je bila dovoljna da posrami domaće dečke. Nisu stali navijati cijelu tekmu i nadglasali su ostatak stadiona i to debelo. Prvo poluvrijeme sam stajao pod sjeverom i kad su Torcidaši zagrmili i zabubnjali ništa drugo se nije moglo čuti. Bilo je tu i bakljade i rokanja ali rekli bi u granicama normale. Rekao bi im bravo dečki, ali onda čujem "i Purgera i Riječana, šakama i nogama i bocama i letvama sve za našeg Hajduka" i sve pada u vodu. Nije to ništa novo, većina navijanja se i vrti oko takvih kretenarija, al jebote kako točno zaboli Hajduk da li će se dvije hrpe idiota pomlatiti?! Kakva je žrtva koju će oni napraviti i pomoći klubu u koji se kunu? Naravno da i BBB imaju svoju varijantu te budnice pa su mi svi u istom košu. Možda sam ostario, možda su mi samo živci popustili, ali ta navijačka rivalstva su možda nešto najgluplje i najbesmislenije što postoji. Prebit/ubit nekog jer ne voli iste milijunaše. Dno.

&nbsp;

Teško se nakon Škotske i Tartan Armya vratiti u surovu stvarnost.

&nbsp;

Na teren na Maksimiru su istrčali neki novi klinci s obje strane. Treneri zadovoljni s obje strane. Dinamo slavi Migliorea i Soudanija. Priča se o dobroj i borbenoj utakmici. Možda je bila, ali ju ja tako nisam doživio. Sve nešto čekam da mi ulete u kadar, odnosno da krenu u neki ozbiljniji napad, ali nemam baš puno takvih fotki. Većinu sam morao gadno cropati da bi dobio nekaj polupristojno za web. A penali za pobjedu mi nisu baš neki znak lude borbene utakmice pune šansi.

&nbsp;

Tužno je bilo vidjeti i čuti kako legendu hrvatskog nogometa, predsjednika HNS-a Davora Šukera cijeli stadion isfućka i viče "HNS pederi, nogomet ste sjebali". Šuker si je to pokušao ublažiti kiselim smiješkom i cupkanjem u ritmu navedenog stiha, ali bilo je otužno.

&nbsp;

P.S.
Idem sad na Ebay naručiti kabanicu za aparat da ne bi opet bilo nismo znali.

&nbsp;

[gallery columns="4" link="file" ids="8647,8648,8649,8650,8651,8652,8653,8654,8655,8656,8657,8658,8659,8660,8661,8662,8663,8664,8665,8666,8667,8668,8669,8670,8671,8672,8673,8674,8675,8676,8677,8678,8679,8680,8681,8682,8683,8684,8685,8686,8687,8688,8689,8690,8691,8692,8693,8694,8695,8696,8697,8698,8699,8700,8701,8702,8703,8704,8705,8706,8707,8708"]