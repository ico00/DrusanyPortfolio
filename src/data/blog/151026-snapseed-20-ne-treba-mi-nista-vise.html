Hrpetina je aplikacija za obradu fotki koje ste opalili svojim mobitelom. Imam osjećaj kao da svakodnevno izlaze. U opisu svake piše da je baš ta najbolja i jedina koja vam treba. Prije sam ih nadobudno instalirao i očekivao čuda od svake od njih, ali sam ih jednakom brzinom i brisao.

Ali već jako dugo se u mom Photo folderu na iPhoneu nalazi samo jedna foto aplikacija i nju jedino koristim, a to je <strong><a href="https://itunes.apple.com/us/app/snapseed/id439438619?mt=8" target="_blank">Snapseed</a></strong>. Uz to kaj je odličan je i besplatan.

&nbsp;

Sve je krenulo kada je 2011. ekipa iz <strong>Nik Softwarea</strong> izbacila prvu verziju ove aplikacije za iPad, a Apple ju je proglasio aplikacijom godine. Ubrzo je uslijedila i Windows verzija, a nakon nje vjerojatno najveći korak naprijed bio je u trenutku kada je <strong>Google kupio</strong> Nik Software. No na moj iPhone ga je trajno zakucao upgrade na <strong>verziju 2.0</strong>. U njoj je Snapseed omotan u novo ruho, sve je posloženo na svoje mjesto, sve potrebno je stvarno na jednom mjestu i ja sam zaključio da se više ne želim maltretirati sa hrpom ostalih aplikacija.

&nbsp;

Pokretanjem aplikacije se nudi opcija otvaranja fotki iz albuma, snimanje nove ili otvaranje zadnje fotke.

&nbsp;

Kada se odlučite za fotku ona će se otvoriti u naizgled minimalističkom sučelju. Fotka u sredini, ispod nje histogram i ikona Edit, a iznad Open, Save, History i Options.

&nbsp;
<h4>Tools i Filters</h4>
Editiranje se sastoji od ova dva dijela, a svaki od njih nudi još hrpu opcija.

<img class="aligncenter size-full wp-image-20047" src="/uploads/wordpress/2015/10/IMG_73803.jpg" alt="" width="640" height="562" />

<strong>Tools</strong> se odnosi na ono klasično editiranje poput cropa, izoštravanja, rotiranja.

Tune image skriva još podešavanje svjetline, ambijenta, kontrasta, saturacije, sjena… Tu je naravno i Auto-adjust za one ljenije. Svaka opcije u gornjem lijevom kutu ima malu help animaciju koja će vam u par poteza pokazati kako se koji alat/filter koristi. Ali u biti sve se svodi na to da odaberete alat, stavite prst ne fotku i pomicanjem gore-dolje ćete otvoriti podizbornik kojim birate alat, a lijevo desno idete u minus odnosno plus i tako podešavate intenzitet odabranog alata/filtera.

<img class="aligncenter size-full wp-image-20052" src="/uploads/wordpress/2015/10/IMG_7416-2.jpg" alt="" width="320" height="568" />

Kada ste zadovoljni rezultatom samo kliknete na kvačicu u donjem desnom kutu i idemo dalje. Opet kliknete na ikonu za Edit (ona olovka dole desno) i povucite prema gore kako bi došli do izbora filtera.

&nbsp;

<strong>Filteri</strong> nude podosta lijepih stvari. Od blura, HDR-ova, grungea, filmskih fora, retro majmunarijapa do raznih okvira. Također i svaki od njih ima svoje opcije i podopcije odnosno stilove.

Tako npr. Lens Blur može imati kružnu selekciju ili pak tilt-shift efekt, a kod njih se pak može podešavati radijus i jačina kao i vrsta blura.

&nbsp;

Kada odradite i sve alata i filtere koje ste mislili obratite pažnju da se u gornjem desnom ćošku pojavio neki broj desno od opcije Save. To je nekakav <strong>History</strong> i kada kliknete na njega možete se vraćati korak po korak kroz akcije koje ste primjenjivali.

<img class="aligncenter size-full wp-image-20058" src="/uploads/wordpress/2015/10/IMG_7417.jpg" alt="" width="320" height="568" />

&nbsp;

Kada ste zadovoljni svojom obradom kliknete na <strong>Save</strong> gdje će vas također dočekati nekoliko opcija. <em>Save</em> će pregaziti postojeću fotku, ali će ostaviti uključen <em>History</em> pa ćete pri ponovnom otvaranju iste fotke moći hodat korak po korak kako ste ju obrađivali. <em>Save a copy</em> ostavlja original i dodaje editabilnu kopiju dok <em>Export</em> kreira kopiju bez mogućnosti vraćanja koraka obrade.

&nbsp;
<h4>Options</h4>
Ovdje se skriva <em>Share</em> - mogućnost postavljanja fotke na društvene mreže, slanje mailom, porukom, printanje i sve kaj inače nude ovakve opcije. Tu je i Open in opcija koja služi jelte otvaranju fotke u drugim programima, a pod Settings &amp; details možete vidjeti koliko je fotka velika i Google mapu sa GPS koordinatama gdje je snimljena. Nema skrivanja!

&nbsp;
<h4>Primjer</h4>
Jedan fini primjer obrade se može vidjeti na ovoj bezličnoj fotki koja je po meni postala podosta zanimljivija uz par pomaka u Snapseedu

&nbsp;



<img class="aligncenter size-full wp-image-20054" src="/uploads/wordpress/2015/10/IMG_7419-1.jpg" alt="" width="642" height="482" /> <img class="aligncenter size-full wp-image-20055" src="/uploads/wordpress/2015/10/IMG_7419-2.jpg" alt="" width="642" height="482" />



&nbsp;