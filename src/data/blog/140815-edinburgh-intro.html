Prošlo ljeto smo se grijali u <strong><a href="http://foto.drusany.com/category/gradovi/barcelona/" target="_blank">Barceloni</a></strong> pa je bio red da se ove godine malo i rashladimo. Odluka je pala na Škotsku.

&nbsp;

Čuli smo puno lijepih priča, definitivno volimo Otok, a ja pogotovo uživam na hladnijem vremenu i zelenilu. Plan je bio posjet <strong>Edinburghu</strong> uz neki dnevni izlet van grada u prirodu.

Planiranje, savjetovanja i izvidnica je trajala duže vrijeme, ali nikada nije moguće obići baš sve zacrtano. No ajmo mi korak po korak, od početka...


<h4>Putno osiguranje</h4>
&nbsp;

Putno osiguranje je nešto što bi trebali uplatiti svaki put kad negdje putujete. Znam da svi o tome misle kao kaj će mi, pa neće se baš meni nešto desiti, pa imam tablete za grlo ak baš zatreba i slična sranja. Ali dovoljno je da vam se jednom u životu desi sranje koje će vam sjebati život. Ako se to desi bez putnog osiguranja problem je još veći jer liječenje vani nije besplatno i ovisno o komplikacijama može vas koštati i preko nekoliko tisuća eura. Čuo sam dvije priče od prijatelja gdje su na putu stradali njihovi prijatelji i rodbina i to mi je bio znak da više nigdje ne odlazim bez putnog osiguranja. Pogotovo jer je cijena smiješna za nešto tako korisno.

Tako smo si mi u <a href="http://www.crosig.hr/hr/osiguranja/putno/putno-zdravstveno-osiguranje/" target="_blank">Croatia osiguranju</a> uplatili 89kn po glavi, a to pokriva troškove za slučaj bolesti za vrijeme puta i boravka u inozemstvu do 10.000 € i troškove za slučaj nezgode za vrijeme puta i boravka u inozemstvu do 15.000 €.

Ako imate <a href="http://www.zaba.hr/home/wps/wcm/connect/zaba_hr/zabapublic/gradjani/racuni/lepeze/dinamicna_lepeza" target="_blank">ZABA lepezu</a> tu vam je također uključeno i putno osiguranje pa bacite pogled i na to i provjerite sa svojim osobnim bankarom detalje oko osiguranja jer čuo sam dosta začkoljica kad se krenu tražiti te pogodnosti od Zabe.


<h4>Let</h4>
&nbsp;

Ljudi koji su išli gore su pričali o jeftinim kartama Ryanaira iz Zadra pa je to bio i naš plan. Međutoa...uz sve neke kombinacije i odgađanja tako smo skužili da više nema linije Zadar-Edinburgh, a pogotovo ne neke jeftine linije.

E sad su krenule kombinacije i spajanja. Prvi plan je bio tjedan dana Edinburgha, pa London, ali taj London se s vremenom pretvorio u Amsterdam, pa je jedina varijanta u kojoj smo mogli spojiti datume sa apartmanom i avionom bila odvojena karta za Amsterdam pa posebna za Edinburgh iz Amsterdama.

&nbsp;

Za Amsterdam opet leti i KLM, ali su se za liniju ZAG-AMS odlučili naplaćivati i prtljagu kao da su lowcoster pa smo opet završili sa Croatiom Airlines. Povratna karta kupljena 4 mjeseca unaprijed je bila 1500kn.

E sad je trebalo doći i do Edinburgha. Tu smo ulovili Easyjet koji ide drugi dan a po glavi sa doplatom za prtljagu i mjesto košta 1200kn.

&nbsp;

Zbog fiksnog godišnjeg odmora nismo mogli korigirati datume inače bi možda mogli ušparat i koju kunu.

&nbsp;

Gađali smo subotu jer se preko AirBnB u ovo doba uglavnom checkira u subotu, tako da smo bili jedan dan u Amsterdamu, pa tjedan dana u Edinburghu i AirBnB apartmanu, pa onda tjedan dana u Amsterdamu. Dosta putovanja, ali izdrži se.

Zanimljivost na Plesu kojeg su preuzeli Francuzi je da su počeli filozofirat oko rendgena pa sam tako morao po prvi put vaditi foto opremu iz ruksaka i sve pojedinačno stavljat pod rendgen.


<h4>Smještaj</h4>
&nbsp;

Apartman smo uzeli preko gorespomenutog i već isprobanog <a href="www.airbnb.com/c/idrusany" target="_blank"><strong>AirBnB</strong></a>-a. I tu smo popušili jer nismo bili svjesni da se u osmom mjesecu u Edinburghu održava hrpa međunarodnih festivala čime naravno skaču i cijene svih smještaja, pogotovo u centru grada. Tako da smo dvosobni potpuno opremljeni stan 10 minuta od centra platili 210$ po noći što je opet jeftinije od neke upitne hotelske sobe.

&nbsp;

Znam da se ponavljam, ali svaki put me oduševi činjenica koliko se preko AirBnBa da naći lijepih i povoljnih prekrasno sređenih i funkcionalnih stanova dok su jadranske šupe balzamirane desetljećima.

&nbsp;

Tako je npr ovaj stan stvarno lijepo uređen, sa lijepom modernom kupaonom, dvije spavaće sobe sa dovoljno svjetla, lampi, ormara, vješalica, pokrivača, ručnika, a kuhinja ima sve od duple pećnice, mikrovalne, suđerice, frižidera, normalnog suđa, kuhala za kavu, tostera, veš mašinom i sušilicom, malim šankom i barskim stolcima.

Tu je naravno i blagovaona kao i dnevni boravak sa foteljama i garniturom, LCD TV-om, bežičnim internetom, a u stanu možete naći i knjige ako vam se čita, ili pak hrpu mapa grada, popisa restorana, izleta, i svega potrebno za ugodan i zanimljiv boravak.

Uz sve to imate i parkirno mjesto ako uzimate rent-a-car.

&nbsp;

Naša domaćica nas je dočekala pri izlasku iz taksija, sa smiješkom sve pokazala i objasnila, ostavila svoj broj mobitela u slučaju da bilo kaj trebamo i rekla da se poslužimo vinom i škotskim čokoladicama koje imaju za goste. Napravio sam par fotki čisto radi dojma.

&nbsp;

Nakon što smo se smjestili išli smo malo udahnut grad. Baš je prvi dan lijevala kiša bez prestanka uz maglu i vjetar. Bio bi to klasičan škotski spoj da nam gazdarica nije rekla da je do jučer bilo abnormalno sunčano i toplo za njihove uvjete. No bilo kako bilo, šetnju i šoping klope i ručak smo obavili. Navečer smo vidjeli i vatromet za koji smo poslije saznali da će se ponavljati svaki dan zbog poznatog Military tatoo programa.


<h4>Obleka</h4>
&nbsp;

Kad idete u Škotsku pametno je imati neke cipele koje vam neće promočiti i istu takvu jaknu sa kapuljačom. Kaj se tiče hlača nisam se opametio nakon lekcije u Irskoj pa sam i ovaj put hodao bez onih navlaka ili vodootpornih hlača, ali smo ipak tu stalno bili u gradu, a ne prirodi pa mi je to bila izlika jer nije baš neka sreća s tim ulaziti po pubovima i okolnim dućanima i muzejima.

Spas su mi bile one široke vojne hlače s puno džepova jer se ne zakelje za noge kad se smoče kao npr. traperice i vjetar ih brzo posuši kad kiša prestane.

Naravno da puno ljudi hoda okolo s kišobranima, ali tu nastaje totalni masakr jer nema mjesta za sve kišobrane po pločniku niti je bezopasno kad hrpetina turista klatara s njima i izbija si oči jer su lijeni nositi kabanice ili vodootporne jakne.

Ja sam se uspio obući preko neta, odnosno preko sportsdirecta i Amazona gdje sam nabavio Karimor jaknu i Salomon gore tex tenisice i bezbrižno s rukama u džepovima šetao i po najvećem pljusku.

&nbsp;

Ovo je malo više tekstualni post, ali već u sljedećem postu će valjda biti i koja fotka više.

&nbsp;

[gallery columns="4" link="file" ids="14440,14441,14442,14443,14444,14445,14446,14447,14448,14449,14450,14451"]

&nbsp;