<!-- wp:paragraph -->
<p>Blog je najbolje pisati dok je sve u glavi friško, a ne ovako retrogradno kao ovaj post nakon kaj sam odlučio da ipak "moram" blogati, ali evo ga čisto radi arhive.</p>
<!-- /wp:paragraph -->

<!-- wp:paragraph -->
<p>Dakle <a href="https://foto.drusany.com/2015/07/12/laibach/" target="_blank" rel="noopener" title="">nakon dosta vremena </a>sam opet bio na <strong>Laibachu</strong>, ovaj put u <strong>Tvornici u kulture</strong>. Veselio sam se druženju što glazbenom, a bogami i fotografskom jer...Laibach. </p>
<!-- /wp:paragraph -->

<!-- wp:paragraph -->
<p>No odobrenjem akreditacije dobili smo i naputak da se fotkaju 3 stvari iz pita, pa prva polovica koncerta može iz publike, a na drugoj je zabranjeno fotkanje. OK, tvoj koncert, tvoj prostor, tvoja pravila, ali dajte me najte...</p>
<!-- /wp:paragraph -->

<!-- wp:paragraph -->
<p>Prva pjesma je na kraju ispala neki uvod na gitari da bi se u druge dve Milan jednom pojavio uz dosta mračnu atmosferu pa sam tu podbacio i dosta loše fotke okinuo, što zbog mraka, što vjerojatno zbog malo bočne pozicije u kojoj jednostavno nisam lovio atmosferskog svjetla. </p>
<!-- /wp:paragraph -->

<!-- wp:paragraph -->
<p>Na izlasku iz pita sam gledao kaj se zbiva na pozornici, čekao neki foto trenutak, ali dočekao nisam. Sve je nešto otišlo u apstrakciju pa su se ljudi sve više pogledavali jer očito ni njima nije bilo jasno kaj se gore dešava. U prvom dijelu se Milan još jednom na kratko ukazao, otišao i prvi dio bio je gotov, time i fotkanje. Razočaran ukupnim pristupom sam se pokupio i s koncerta. </p>
<!-- /wp:paragraph -->

<!-- wp:paragraph -->
<p>Fotke sam kasnije dodatno obradio jer je Adobe u međuvremenu izbacio novu <strong>Denoise </strong>opciju koja više nego solidno uklanja šum. Ni sada fotke nisu bajne, ali bolje od prve verzije.</p>
<!-- /wp:paragraph -->

<!-- wp:skaut-google-drive-gallery/gallery {"path":["Koncerti","230414-Laibach"]} /-->