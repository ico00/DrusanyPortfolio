Pitate se kakve veze imaju luk i lampioni i to još u mojim Zagrebancijama. Pa imaju ako je taj luk akademski slikar i grafičar Krešimir Tadija Kapulica koji je pokrenuo ovu sada i kod nas popularnu akciju paljenja papirnatih lampiona.

&nbsp;

Ovaj put akcija je pokrenuta u plemenite svrhe odnosno sav prihod od prodanih lampiona išao je za Krijesnice, udruzi za pomoć djeci i obiteljima suočenim s malignim bolestima.

&nbsp;

Odaziv je bio nevjerojatan, no sumnjam da ga je potakla ova humana nota koliko <em>hype</em> koji se digao oko ovog <em>must-be-on</em> događaja. Kolaps koji je u to doba vladao u gradu dugo nisam vidio. Centrom su odzvanjale trube živčanih vozača, garaže su bile popunjene do zadnjeg mjesta, tramvaji ostajali zarobljeni u križanjima dok je pronalazak parkinga po okolnim ulicama bio nemoguća misija. Upravo zbog te gužve sam i kasnio iako sam dosta ranije krenuo, ali dobru lokaciju za fotkanje nisam uspio izboriti jer mi se nije dalo sa mačetom probijati kroz ovu neviđenu gužvu. Tako da sam zapeo na sredini Splavnice pa mi je s desne strane u kadru bila zgrada sa skelama, a na lijevoj strani se šepurio Caffe/Sendvič/Noćni bar. Još jedan dokaz da se za dobre fotke treba i potruditi, isplanirati svaki detalj, doći prije svih, pripremiti objektive, osmisliti postavke... Ja od toga ništa nisam napravio pa su i fotke takve.

&nbsp;

Nikad prije nisam bio na ovakvim organiziranim akcijama puštanja zapaljenih lampiona, ali sam se uvijek pitao da li će se nešto zapaliti, da li će zapaljeni lampion pasti u masu koja ih pušta, jel pogodio nekog taj ostatak lampiona nakon što sagori... Uvijek su me poklopili da paničarim po običaju i da ako ih stalno i svugdje puštaju da je to savršeno sigurno i normalno. No nije baš tako. Guglajte malo <em>sky lanterns</em> pa ćete vidjeti da ih u nekim normalnijim zemljama planiraju zabraniti, da u Americi mole da se ne pale na kinesku Novu godinu, da vatrogasci svako malo dobivaju pozive jer su lampioni negdje pali i napravili štetu. Da, oni jesu napravljeni od nezapaljivog materijal, da materijal je također i bio razgradiv, ali kakve to veze ima kad se zapaljeni lampion zakači na skelu i pa nastavi goriti i samo sreća spasi širenje vatre, ili kad ga ljudi puštaju po vjetru koji puše prema njima pa se kao i jučer preko nekoliko njih vrati na ljude, a taj otvoreni plameni nije nimalo mali pa je bilo cike i vriske dok su ih rukama hvatali da im ne spali kosu. Oni pametniji roditelji s djecom su se ubrzo i povukli kad su vidjeli da bu tu moglo biti svega.

&nbsp;

Da bi se ovi lampioni uopće pustili u zrak organizator treba dobiti odobrenje Hrvatske agencije za civilno zrakoplovstvo i suglasnost Hrvatske kontrole zračne plovidbe te nadležnog tijela lokalne i regionalne  samouprave tako da ovo nije samo igrarija.

&nbsp;

Na kraju lampioniranja je uslijedio i vatromet koji me iznenadio negdje na Ilici pa nisam ni to ulovio kak se spada. Samo sam uspio snimiti reklamu za PBZ :)

&nbsp;

Zapaljeni lampioni svakako izgledaju atraktivno, pogotovo u ovo doba godine, ali da li postoji i bolji način za spaljivanjem želja i skupljanjem donacija, mislim da ipak postoji.

&nbsp;

[justified_image_grid ids="16995,16996,16997,16998,16999,17000,17001,17002,17003,17004,17005,17006"]

&nbsp;