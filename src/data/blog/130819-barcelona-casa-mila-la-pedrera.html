<strong>Casa Mila ili La Pedrera</strong> (kamenolom) kako je još poznatija jedna je od najpoznatijih atrakcija u Barceloni. Naravno autor ovog djela je opet Gaudi, a od 1984. je pod  zaštitom UNESCO-a.

&nbsp;

Baš kao i sa projektom oko Parka Guell i ovdje je Gaudi imao problema sa neshvaćanjem svoje kreativnosti i vizije. Naručioc posla, bogati <strong>Pere Mila</strong> se žalio da ga je Gaudijeva zaigranost, maštovitost i rastrošnost značajno osiromašila, a kući su se još dugo izrugivali i davali joj razne nadimke, a najpoznatiji je svakako La Pedrera.

&nbsp;

Kao što sam prije rekao ne patim na čekanje u redovima, muzeje i sl. ali ovdje sam čekao na suncu ne bi li platio  <strong>16.5€</strong> za ulaz i prošetao se po ovom sedmokatnom remekdjelu.

&nbsp;

Vaša tura počinje na krovu pa se spuštate do prizemlja. Krov je definitivno najfascinantniji dio kuće. Svi dimnjaci i ventilacija su napravljeni kao zanimljive skulpture. Od milja su ih nazvali strašila za vještice. Nikad nešto tako čudnovato i neuobičajeno nećete vidjeti kao što ćete vidjeti u Gaudijevim djelima.

&nbsp;

Unutarnji dio mi je već bio manje zanimljiv, samim time što je namještaj bio običan, a ne Gaudijev, ali svejedno zanimljiva šetnja kroz povijest.

&nbsp;

Gaudi je zamislio i da kuća ima unutarnje kružne rampe kako bi se stanovnici mogli dopeljati do svojih stanova, ali to nije bilo izvedivo pa je napravljena podzemna garaža, prva garaža u Barceloni.

&nbsp;

[gallery columns="4" link="file" ids="9203,9204,9205,9206,9207,9208,9209,9210,9211,9212,9213,9214,9215,9216,9217,9218,9219,9220,9221,9222,9223,9224,9225,9226,9227,9228,9229,9230,9231,9232,9233"]