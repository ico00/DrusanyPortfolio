Još jedno ljeto je došlo i još jedan godišnji je trebalo isplanirati. Kad vratim film ovo je već sedma godina da ne trošim novce na Jadranu nego po Europi.

&nbsp;

Jedan od razloga je da ne želim svake godine imati uspomene samo iz jednog mjesta sa najljepšeg mora na svijetu nego bi htio vidjeti i nešto dalje od naših granica. Drugi veliki razlog je da mi je glupo plaćati abnormalne cijene za neke štakornjake koji nisu preuređeni od Titove smrti, gdje bi mi baba najrađe uzela novce i poslala me odmah doma pa da može uzet drugu žrtvu. Ne želim da mi se klima naplaćuje 5 eura po danu ili da mi kažu da se od wc papira dobije samo jedna rola, da me svi gledaju ko da sam upravitelj radnog kampa, a ne turist koji im daje hrpu love za njihove smrdljive šupe. Muka mi je i kad se dignu cijene hrane čak i u super marketima, a po restoranima da ne govorim. Ide mi na živce i silovanje izraza najljepše more na svijetu, jer turisti neće biti 24 sata u moru, treba i nekog sadržaja valjda. Taj famozni Dubrovnik se realno obiđe za par sati i kaj onda? Stalno se spominju te basnoslovne kave u Dubrovniku. Razumijem da se nečemu digne cijena ako nudiš nešto što drugi ne nude, ali sve ovo mi je prenapuhano.

Uglavnom mene više zanima vidjeti nešto novo i drugačije, pa smo tako žena i ja ove godine odlučili odletjeti na Pirinejski poluotok, točnije do Barcelone.

Letovi do Barcelone su malo čudnovati pa ima presjedanja i puno čekanja na aerodromu, ali mi smo uspjeli naći direktan let iz Zagreba sa Croatia Airlinesom i to u pristojno vrijeme, pa nema ranojutarnjeg buđenja i nervoze. Doduše tako se izgubi dosta vremena od tog dana, ali bolje tako nego ga gubiti na aerodromu čekajući.
<h4></h4>
<h4><span style="color: #d03737;">Smještaj</span></h4>
Smještaj smo našli preko meni nove stranice <span style="color: #d03737;"><a href="https://www.airbnb.com" target="_blank"><span style="color: #d03737;">Air BNB</span></a></span> koja ima odličnu ponudu apartmana i kuća u cijelom svijetu, sa dobrim fotografijama, recenzijama posjetitelja, sa raznim filterima i najvažnije povoljnim cijenama.

Tako nas je lijepo uređeni i namješteni, opremljen, (internet, klima, LCD...) čisti apartman za četvero u centru Barcelone u špici sezone  koštao 500kn dnevno.

&nbsp;
<h4>Taxi</h4>
S aerodroma do grada smo se odlučili za Taxi varijantu iako postoje i shuttleovi i javni prijevoz, ali ne dođe direkt do apartmana pa nam se nije dalo po suncu presjedat I nanašat kofere po nepoznatom gradu.

Taxisti, kao taxisti, samo čekaju kako zavaljat svoje mušterije, a taxisti u Barceloni su na posebno lošem glasu. Svugdje piše da je vožnja od aerodroma do La Ramble oko 30 eura ali to lako poraste za još 10 ili više eura. Te izmisle kofere, te se vozikaju okolo i još razni standardni trikovi. A njihov taximetar se vrti i na semaforima tako da je to vesela avantura. Uglavnom <span style="color: #d03737;"><a href="http://www.taxibarcelona.cat/Portals/0/pdfs/Adhesiu%20TARIFES%202012%20ok.pdf"><span style="color: #d03737;">ovdje</span></a></span> vam je službeni cjenik pa pogledajte i sami.

Naravno ne znaju engleski a ako vam je do svađe I uvjeravanja onda to može potrajat. Zadnja varijanta je da zovete policiju pa to riješite na taj način. Ako imate vremena i živaca.

&nbsp;
<h4>Lopine</h4>
Prve informacije koje sam dobio o Barceloni su da će me netko opljačkat i da ću krepat od vrućine. To ti govore i u taxiju i u vodičima i usmenom predajom. I fakat ima puno policije I svako malo nekog hapse i pretresaju nasred ulice. Tako da toplo preporučam da dobro pazite gdje vam je novčanik, da vam ništa vrijedno nije po džepovima, da skinete lančiće i nemojte baš blejati okolo kao češki turist.

&nbsp;
<h4>Vrijeme</h4>
Iako su me plašili sa vrućinom, mogu reći da sam vrućine lakše podnosio nego u Zagrebu, a bio sam kako kažu u najgorem tjednu u godini. Ne samo da su temperature bile niže nego je i puno lakše kada zapuhne vjetar s mora. Ako tamo dolazite turistički za pretpostaviti je da ćete puno hodati usred dana, pa je krema za sunčanje obaveza, kao i sunčane naočale i dovoljno vode. Mene je spašavala zaleđena voda koju sam imao u ruksaku pa sam se svako malo okrijepio.

&nbsp;
<h4>Kvartovi</h4>
Strogi centar, odnosno najstariji i najpopularniji dio grada se zove <b>Bari Gotic</b> i nije mi baš nešto prekrasan. Ulice su uske i zmazane, sve je derutno, nerijetko i zasrano i zapišano. Smeće se iznosi ispred kuće između 20 i 22h, a kako nemaju kante nago ga bacaju nasred ulice, to zgleda stvarno gadno. Nerijetko te vreće procure pa je cijela ulica  dosta odvratna. U njemu se nalazi i La Rambla najpoznatija ulica u Barceloni. <b>El Borne</b> je lijepši i zanimljiv dio sa više duše i manje je sablastan. Za razliku od Gotica ovdje sam već dobio želju sjesti u neki kafić i uživati u gradu. Najpoznatija građevina u ovom kvartu je crkva Santa maria del Mar. Mali hint - ujutro se može slobodno razgledati, a kasnije naplaćuju neke ture 3 eura.

Od starih kvartova tu je još <b>El Raval</b>, a od ostatka preporučam <b>Barcelonetu</b> i šetnju uz mol, pa do plaže na Mojito ili kupanac, posjet akvariju, možete skočiti i do poznatog shopping centra Mare Magnum ili posjetiti Ice Bar kad ja već nisam. Naravno tu je još hrpa stvari koje možete raditi.

Kada dođete u <strong>Eixample</strong> obavezno posjetite ili La Pedreru (Casa Mila) ili Casa Batllo kako bi upoznali Gaudijevo stvaralaštvo.

<b>Sants Montjuic</b> je meni najljepši dio sa orekrasnim šetnicama, prirodom, poznatim fontanama, palačom, olimpijskim stadionom, muzejom Poble Espanyol...

To su kvartovi po kojima smo se mi stalno muvali, a ostatak ćete morati proučiti sami.

&nbsp;
<h4>Hrana</h4>
Nisam baš neki izjelica pa tu nemam neke savjete osim da probate njihove poznate šunke. Najpoznatija i najbolja je definitivno <b>Jamon Iberico de bellota</b>. To je šunka od plemenitih crnih svinja koje se u zadnjoj fazi hrane samo žirevima (bellota). Ova šunka je par puta proglašena najboljom šunkom na svijetu. Cijena te delicije nije nimalo privlačna, ali se isplati kupiti barem malo pakiranje narezane šunke za 10 eura. Inače bellota je skoro duplo skuplja od obične Iberico šunke pa tako jedna cijela šunka košta oko 250 eura. Ali na više mjesta u gradu ih možete pronaći i u socijalnim varijantama. Dakle u spomenutim pakiranjima za 10 eura gdje su klasične narezane šnite, u škarniclima za 5 eura gdje je rezana u komadima i malim vakumiranim pakiranjima, također u komadima ali to mi je bilo gadno i žilavo pa pripazite na te detalje.

Od ostale hrane tu su popularni <b>tapas</b>. To su u biti male porcije hrane koje se uglavnom kombiniraju pa si tako svako naruči par tapasa da bi dobio puni obrok. Tapas mogu biti šampinjoni, ili inćuni s maslinama, teletina s krumpirom, šunka na tostu...kaj god poželite.

Naravno tu je i nezaobilazna <strong>paella</strong> u raznim varijantama.

&nbsp;

[gallery columns="4" link="file" ids="9008,9009,9010,9011,9012,9013,9014,9015,9016,9017,9018,9019,9020,9021,9022,9023,9024,9025,9026,9027"]