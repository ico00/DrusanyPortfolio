Nema odmora dok traje obnova. Teško je pratiti sve te nove verzije i updateove koje štancaju u Adobeu. Tako su prošli mjesec izbacili omiljene programe svakog fotografa<strong> Photoshop CC 2015 </strong>i <strong>Lightroom CC 2015</strong>, a u ovom postu će se osvrnut na neke nove điđebaje u Photoshopu (Lightroom još nisam počeo koristiti) koje me zanimaju za moj <em>workflow</em>.

&nbsp;

Izašao je i novi <strong>Adobe Camera Raw 9.1</strong> koji osim standardnog proširenja popisa aparata koje podržava nudi i neke nove funkcije, ali samo za Photoshop CC. Dakle ako imate npr. PS CS6 i instalirate ACR 9.1 nećete moći koristiti Dehaze opciju. Ista stvar je kod Lightrooma.

&nbsp;

Ima još jedna caka. Ako ste pošten Hrvat, katolik sa boravištem u lijepoj našoj nećete biti u mogućnosti pošteno kupiti novi PS CC. Nije to novost, nikada niste ni mogli, samo to volim ponavljati da se vidi gdje živimo. Ne vole nas ni Adobe ni Apple. Za njih ne postojimo. Zadnja verzija koju možete kupiti u Hrvatistanu je CS6.

<img class="aligncenter size-full wp-image-18579" src="/uploads/wordpress/2015/07/Screen-Shot-2015-06-30-at-22.18.58.jpg" alt="" width="642" height="251" />

Da bi probali novitete probajte skinuti <a href="https://creative.adobe.com/products/download/creative-cloud?version=3.0" target="_blank">trial verziju</a>, a ako vam se svidi viđeno onda se preselite npr. u Njemačku ako ulovite slobodno mjesto u busu.

&nbsp;

A sad kratki prikaz par meni zanimljivih noviteta.


<h4>Dehaze</h4>
<img class="aligncenter size-full wp-image-18563" src="/uploads/wordpress/2015/07/dehaze_menu.jpg" alt="" width="286" height="500" />

Ovo je fora koja se najviše najavljivala i najviše me zanimala. Dehaze je jedan obični čarobni <em>slider</em> koji prkosi vremenskim uvjetima. Njegovim pomicanjem u plus otpuhnut ćete onu često neželjenu sumaglicu koja vaše fotke čini beživotnima i ispranima.

Koje vam Photoshop vještine trebaju da ovo izvedete? Pa recimo da je dovoljno da znate pokrenut ACR i da na pravcu znate gdje je plus, a gdje minus. Ali stvarno. Tako je jednostavno, a opet tako moćno.

Nije Dehaze nešto što prije niste mogli izvest sa korekcijom ekspozicije, kontrasta, saturacije, crne/bijele, ali vam značajno ubrzava i olakšava posao. Početnici će ga pogotovo znati cijeniti.

Evo kako to u praksi izgleda.

Dakle imate tmurnu dosadnu morsko planinsku fotku, otvorite RAW (ili JPG) u ACR-u 9.1, kliknete na sedmu ikonu po redu i blebnete Dehaze na +60… i <em>voila</em>!  Fotka je živnula.

&nbsp;


<img class="aligncenter size-full wp-image-18558" src="/uploads/wordpress/2015/07/dehaze-off.jpg" alt="" width="642" height="427" /><img class="aligncenter size-full wp-image-18556" src="/uploads/wordpress/2015/07/dehaze-on.jpg" alt="" width="642" height="427" />



&nbsp;

No nije ova Adobe vradžbina korisna samo za prirodu nego se fino može iskoristiti u biti svugdje. Meni se posebno svidjelo na donjem primjeru hokeja. Onaj pleksiglas iza kojeg fotkate često može umrtviti fotku i Dehaze je odlična stvar za njegovu neutralizaciju.

Dehaze možete povući i u minus pa ćete tako dodati malo maglice ako vas veseli.

&nbsp;



<img class="aligncenter size-full wp-image-18557" src="/uploads/wordpress/2015/07/140127_Medvescak-Sjeverstalj_013-dehaze-off.jpg" alt="KHL / Medveščak Zagreb : Sjeverstalj Čerepovec, Zagreb (27.01.2014.)" width="642" height="428" /> <img class="aligncenter size-full wp-image-18555" src="/uploads/wordpress/2015/07/140127_Medvescak-Sjeverstalj_013_1-dehaze60.jpg" alt="KHL / Medveščak Zagreb : Sjeverstalj Čerepovec, Zagreb (27.01.2014.)" width="642" height="428" />



&nbsp;


<h4>Content-Aware Move Tool - Transform on Drop</h4>
&nbsp;

Vjerujem da već poznajete ovaj alat, ali sada je dobio još jedu zanimljivost, a to je mogućnost <em>transforma</em> obilježenog objekta koji mičete.

Dakle napravite selekciju objekta koji želite pomaknuti, u mom slučaju to je lopta, odaberete Content-Aware Move tool i primjetite da vam je u gornjem izborniku alata dodan još jedan checkbox, a to je transform on Drop koji je po defaultu uključen. Njime se na selekciji pojavi i klasičan <em>transform box</em> koji vam omogućava mijenjanje dimenzija selekcija, kao i klasičan flip i ostalo.

Na ovoj fotki sam malo pomaknuo i povećao loptu. Naravno kao i svi slični alati i ovaj najbolje radi na čistoj pozadini dok se stvari malo kompliciraju.

&nbsp;



&nbsp;

<img class="aligncenter size-full wp-image-18582" src="/uploads/wordpress/2015/07/aware-move1.jpg" alt="" width="642" height="429" /> <img class="aligncenter size-full wp-image-18583" src="/uploads/wordpress/2015/07/aware-move2.jpg" alt="" width="642" height="429" />



&nbsp;


<h4>Realtime Healing Brush</h4>
&nbsp;

Ovaj koristan alat je značajno ubrzan korištenjem <strong>Mercury Graphics Enginea</strong>. U Adobeu kažu da je u odnosu na CS6 <strong>ubrzanje do 120x</strong>. I stvarno nema više onog da povučete pa čekate da se efket primjeni. Ako se ne varam ubrzan je i Liquify kod kojeg također nema više delaya čak ni kod ogromnih brusheva. Odlična stvar.


<h4>Panoramic Content Aware Fill</h4>
<img class="aligncenter size-full wp-image-18597" src="/uploads/wordpress/2015/07/merge.jpg" alt="" width="535" height="642" />

Sada će Photoshop automatski popuniti one rupe koje vam se pojave pri spajanju panorama. Nije neki ogroman wow efekt, ali sve kaj ušpara vrijeme obrade je kod mene dobro došlo.


<h4>Stock</h4>
&nbsp;

Ova vijest nema toliko veze sa obradom fotografija koliko ima sa stock fotografima drugih agencija. Naime Adobe je početkom ove godine kupio stock agenciju <strong>Fotoliu</strong>, a u ovoj verziji Photoshopa je napravio i integraciju njihovih stock fotografija kroz Creative Cloud <strong>Library</strong> opciju. Da li će sada porasti popularnost Fotolie i pasti prodaja na ostalim agencijama vrijeme će pokazati. Ali Adobe kao i Apple širi svoj ekosustav svidjelo se to nama ili ne.



&nbsp;

&nbsp;