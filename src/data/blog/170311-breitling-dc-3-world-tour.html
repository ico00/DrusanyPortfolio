U sklopu svjetske turneje <a href="https://www.breitling.com/en/airtime/breitling-dc-3/" target="_blank" rel="noopener"><strong>Breitling DC-3 World tour </strong></a>u zagrebačku zračnu luku jučer je sletio istoimeni legendarni putnički avion koji ovom turnejom slavi <strong>77. rođendan</strong>.

Bio bi to još jedan zanimljiv dan za ljubitelje avijacije, a posebno kolege plane spottere kao onda kad je sletion Antonov. Sigurno bi se okupili ljudi, znatiželje radi, ali DC-3 je sletio u jednu čudnu državu kojoj očito takva reklama nije potrebna. Za dolazak sam čuo sasvim slučajno, tek para dana prije, ali nisam našao na nikakav organizirani doček ove legende.

Tek sam jučer dva sata prije saznao za okvirnu satnicu i dobio informaciju da će se otvoriti inače zatvorena (?!) terasa s koje će se moći pofotkati i pogledati slijetanje. Nikakvo oranizirano okupljanje, nikakav odlazak na pistu ili ne daj bože do aviona nije bio organiziran. Dok smo tako čekali vidjeli smo i <strong>2 MIG-a</strong> koji su dignuti kako bi dopratili DC-3. O tome naravno nitko ništa nije znao prije.

I tako sad 3 dana svjetske turneje ovaj biser stoji na Plesu i gleda ga samo osoblje zračne luke. Kolega koji je bio na presici u Esplanadi kaže da čovjek koji je u organizaciji turneje rekao da se u životu nije susreo sa takvim komplikacijama. Što reći?

Inače jedan takav primjerak aviona je do nedavno trunuo kod Otočca, ali vidim da su konačno odlučili pokositi okolnu travu i malo to urediti za one nesretnike koji bi ga pogledali.

Evo par cropanih fotki s terase u nekakvom vintage tonu.

[gallery link="file" columns="4" ids="23672,23671,23670,23669,23668,23667,23666,23665,23664,23663,23662,23661"]