Zadnjih godina ljudi su poblesavili za snimanjem iz zraka s tzv. dronovima. Danas leti i staro i mlado i pametno i lobotomirano. Interes za ovom vrstom snimanja ne čudi jer snimke iz zraka su stvarno fascinantne pa čak i sa običnim GoPro kamerama.

&nbsp;

Letjelo se i snimalo i prije, ali uglavnom iz nekih Cessni ili eventualno zmajeva. Bilo je i onda dobrih fotki, ali nije samo tako doći do aviona, pogoditi dobro vrijeme i snimiti dobre fotke u drndavom avionu u kojem snimate kroz mali nerijetko zatvoreni prozor.

Sjećam se dok je tata početkom devedesetih išao na svoje prvo snimanje iz zraka za jedan shopping centar i prepričavanja tog iskustva koje nije bilo ni malo zabavno. Nije bilo tako jednostavno kao danas, ali nekakve fotke su se snimile.

<img class="aligncenter size-full wp-image-18920" src="/uploads/wordpress/2015/07/IMG_0015.jpg" alt="" width="642" height="428" />

Danas dignete drona pa ćete npr. grad u kojem živite cijeli život vidjeti u novom ruhu, a na snimku preleta iznad nekih već 100 puta viđenih plaža će vam krenuti slina na usta.

<img class="aligncenter size-full wp-image-18931" src="/uploads/wordpress/2015/07/11262208_10153492266333537_651969459784253750_o.jpg" alt="Paul Prescott" width="642" height="481" />
<p style="text-align: center;">foto: <a href="http://www.PaulPrescott.com" target="_blank">www.PaulPrescott.com</a></p>
&nbsp;

&nbsp;

Najpopularniji leteći dron je svakako <strong><a href="http://www.dji.com/product/phantom-3" target="_blank">DJI Phantom</a></strong> čiji zadnji model sa ugrađenom 4K kamerom možete kupiti za cca 10.000 kn. Phantom 2 se mogao nabaviti i za manje novce, ali sve je naravno ovisilo o dodatnoj opremi koju na njega stavite. Unatoč ne tako niskoj cijeni veliki broj ljudi se odlučio za ovaj novi hobi.

<img class="aligncenter size-full wp-image-18924" src="/uploads/wordpress/2015/07/phantompro-2f8970c7692d9c5002eea8aad90e3a66-e1438278535135.png" alt="phantompro-2f8970c7692d9c5002eea8aad90e3a66" width="642" height="385" />
<p style="text-align: center;">foto: www.dji.com</p>
&nbsp;

No kako to obično biva kada nešto postane prepopularno tada nastaju problemi pa su tako dronovi vani nerijetko bili glavne vijesti po novinama, dnevnicima, portalima. Ali nažalost ne baš u pozitivnom kontekstu, a krivac je naravno ljudska glupost jer ljudi su u stanju sve izokrenut. Kako će nuklearnu fisiju osim kao izvor energije iskoristiti i kao oružje za masovno uništenje, tako će i dronove osim za prekrasne snimke ili korisne stvari poput čuvanja ovaca (farmer iz Irske ga koristi za nadgledanje i tjeranje) iskoristiti za narušavanje tuđe privatnosti i sigurnosti ili za dobru staru glupost.

&nbsp;
<h4>Glupost je neuništiva</h4>
Ekstremnih slučaja je bezbroj. Podsjetimo se samo incidenta u susjedstvu kada je dron unio zastavu „Velike Albanije“ na stadion Partizana usred kvalifikacijske utakmice između Srbije i Albanije.

U Engleskoj su idioti s ovom bučnom letjelicom pokušali prošvercati drogu, mobitel i nož u zatvor. Narko karteli ih navodno pod normalno koriste za transport.

Jedan Phantom je pao u krugu Bijele kuće što je zasigurno diglo tajnu službu na noge.

Ljudi redovno prijavljuju voajere koji im po zgradama vire u stanove itd.

Svako malo ćete pročitati da je netko ozlijeđen propelerom, a najpoznatiji takav slučaj kada je Enrique Iglesias na svom koncertu lovio drona pa si fino razrezao prste.

Neke NFL momčadi su ih koristile za „tajno“ snimanje treninga protivničkih momčadi, a puno mudraca je dobilo ideju da bi moglo biti van stadiona i snimati tekme pa su FAA i NFL morali napraviti kampanju <em>Leave your drone at home</em> (#nodronezone) kako bi barem malo smanjili rizike.

Onu glupu priču o dostavi paketa s Amazona neću ni komentirat.

Iskreno me čudi da teroristi već nisu smislili neki super napad dronovima.

&nbsp;
<h4>Sigurnost</h4>
Jedan od najglupljih i najopasnijih slučajeva upravljanja dronom je <strong>u blizini aerodroma</strong>. Ne znam kakav ti propuh mora biti u glavi da ideš letiti s tim čudom okolo kada znaš da svako malo pristižu avioni sa svih strana. Da, filmić će vjerojatno biti atraktivan, ali daj uključi mozak prije nego dižeš drona.

&nbsp;

Evo jedan divni primjer koji je snimljen vjerojatno prije nego je DJI napravio update za Phantome sa <a href="http://www.dji.com/fly-safe/category-mc" target="_blank">No Fly zonama</a> koji pomoću GPS-a onemogućava pristup velikim aerodromima u krugu od 2,4 km, odnosno 1 km kod manjih aerodroma.

<iframe src="http://www.liveleak.com/ll_embed?f=b366385bd8a9" width="640" height="360" frameborder="0" allowfullscreen="allowfullscreen"></iframe>

&nbsp;

Veselo je bilo i američkim vatrogascima koji su pokušali ugasiti <a href="http://www.bbc.com/news/technology-33593981" target="_blank">požar na cesti</a>, ali zbog 5 dronova koji su bili u zraku iznad požara i snimali ljude u panici nisu se mogli približiti svojim helikopterom.

<img class="aligncenter size-full wp-image-18934" src="/uploads/wordpress/2015/07/84374267_f6a24960-1653-48c8-aeeb-408d29ea1056.jpg" alt="" width="304" height="405" />

Nakon tog slučaja senat je donio prijedlog zakona (<a href="http://leginfo.legislature.ca.gov/faces/billNavClient.xhtml?bill_id=201320140SB168" target="_blank">Senate Bill No. 168</a>) kojim bi dozvolio radnicima koji obavljaju djelatnosti spašavanja i pomaganja da po potrebi unište ometajuće dronove bez straha od tužbe ogorčenog vlasnika kojem se jadnom brani ne znam koja sve sloboda.

&nbsp;
<h4>Uteko fantom</h4>
Čak i dok ljudi nemaju loše namjere nesreće sa dronovima se dešavaju svako malo, pogotovo sa starim verzijama. Opće je poznato da se prva verzija Phantoma pod normalno jednostavno otela kontroli. Dakle u jednom trenutku poslušno sluša komande koje mu zadajete daljinskim upravljačem, a u drugom nezavisno leta okolo dok vi bezuspješno lupate po daljinskom u nadi da će se Phantom vratiti. E sad, ako ste na livadi i ovaj je pri kraju s baterijom onda nikom ništa, bude opao na travu ili kakvo drvo i sve 5. A kaj kad se to desilo iznad ljudi, iznad ceste…e onda kako kaže dječja pjesmica „bit će suza, bjež“. Da takve situacije nisu samo naklapanja svjedoče brojni članci po internetu, pa čak i Facebook grupa <a href="https://www.facebook.com/djiflyaway" target="_blank">DJI Flyaway &amp; Crash Psychological Support Page</a> čiji opis kaže <em>Support Page for pilots trying to recover psychologically from crashes or flyaways of DJI products. </em>Tu možete vidjeti kako Phantomi padaju na auto utrkama, po autoputu, kako se zabijaju u zgrade itd.

S obzirom da ova čude rade na frekvenciji od 2,4 GHz baš kao i vaš kućni WiFI, mobiteli, bluetooth i još hrpa uređaja nije ni čudo da se sve to pokolje, pogotovo kad letite iznad naseljenog mjesta gdje sve vrvi tehnologijom koja kuca na navedenoj frekvenciji.

Osobno znam dva slučaja gubitka drona tako da nisu samo Internet iskustva.

&nbsp;
<h4>Zakoni</h4>
Zbog svega gore navedenog razne agencije su donijele zakone koji će regulirati korištenje ove leteće pošasti u svrhu povećanja sigurnosti. Kod nas je za to zadužena Hrvatska agencija za civilno zrakoplovstvo koja je na temelju članka 142. stavka 5. <a href="http://www.zakon.hr/z/177/Zakon-o-zračnom-prometu" target="_blank">Zakona o zračnom prometu</a> napisala <a href="http://narodne-novine.nn.hr/clanci/sluzbeni/2015_05_49_974.html" target="_blank">Pravilnik o sustavima bespilotnih zrakoplova</a> te je on u svibnju stupio na snagu. U njemu su između ostalog definirane i klase područja izvođenja letenja od neizgrađenog područja do gusto naseljenog, kilaže po klasama, a priloženi su i obrasci potrebni za legalno letenje.  Neću vam tumačiti svaku stavku u zakonu da ne bi nekaj krivo prenio, ali zakon postoji pa ako mislite letiti pročitajte ga ili dajte nekom pametnijem da vam ga pročita i protumači.

HACZ je ovaj mjesec održala i radionicu <a href="http://www.ccaa.hr/hrvatski/detalji-novosti_31/poziv-radionica-primjena-pravilnika-o-sustavima-bespilotnih-zrakoplova_634/" target="_blank">Primjena Pravilnika o sustavima bespilotnih zrakoplova</a> kako bi se neke stvari razjasnile i po potrebi doradile.

&nbsp;

Sve ovo neće spriječiti idiote baš kao što ih zakoni i kazne ne sprječavaju da prolaze kroz crveno ili divljaju na cestama, ali pravila se trebaju znati, a oni koji ih krše trebaju biti svjesni da te činjenice i spremni odgovarati.

&nbsp;