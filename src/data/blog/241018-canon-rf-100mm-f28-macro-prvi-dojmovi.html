<!-- wp:paragraph -->
<p>Postoje radni objektivi j postoje oni zabavni, kreativni ili barem drugačiji. Jedan od najboljih radnih objektiva je 24-70 f/2.8, poslije i onaj 24-105 f/4, ali ih im nikad nisam kupio jer su mi jednostavno dosadni. Savršeni za evente, poslove po firmi, studio, ali dosadni.&nbsp;</p>
<!-- /wp:paragraph -->

<!-- wp:paragraph -->
<p>Zabavnih ima nekoliko. Veliki otvori blende za ubijanje pozadine i razmuljavanje u onaj kremasti bokeh uz odgovarajuću žarišnu duljinu može biti dosta zabavno. Meni iskoristiva žarišna je bila 35mm pa sam prije skoro 10 godina uzeo <a href="https://foto.drusany.com/2015/11/08/sigma-35-mm-f1-4-art-prvi-kontakt/" target="_blank" rel="noopener" title="">Sigmu Art 35mm f/1.4</a>. Nedavno sam nakon dužeg posuđivanja kupio i drugi zabavni, a ujedno i korisni objektiv, također <a href="https://foto.drusany.com/2024/09/15/sigma-150-600-mm-f-5-6-3-c-x-kontakt/" target="_blank" rel="noopener" title="">Sigmu, 150-600mm f/5-6.3</a> koja mi sa tih 600mm otkriva nove horizonte i mogućnosti. Jučer je “u kaslić” došao novi objektiv,<strong> Canon RF 100mm f/2.8 Macro</strong>. Idealan za kućno glupiranje, ali bogami i odličan portretni objektiv. Još jedan u onoj kategoriji do 1000€ koja ga svrstava u moju best buy opciju. </p>
<!-- /wp:paragraph -->

<!-- wp:image {"id":33731,"sizeSlug":"large","linkDestination":"none"} -->
<figure class="wp-block-image size-large"><img src="/uploads/wordpress/2024/10/IMG_6055-1024x683.jpg" alt="/" class="wp-image-33731"/></figure>
<!-- /wp:image -->

<!-- wp:paragraph -->
<p>Od ovih drugačijih mi još pada na pamet neki fisheye, ali ima vremena.&nbsp;</p>
<!-- /wp:paragraph -->

<!-- wp:paragraph -->
<p>Točno 7 dana od klika Buy objektiv je došao u Dubravu. Nisu me zvali kao neki da ipak nemaju taj objektiv na lageru nakon što sam platio nego sam samo dobio fotki mog paketa da je sve spremno za isporuku i da stiže uskoro. <strong>E-infinity</strong> naravno. Ušteda od 200€ koja bi bila i 400€ da sam ga kod nas kupio iza 31.10.  </p>
<!-- /wp:paragraph -->

<!-- wp:paragraph -->
<p>Moj drugi RF objektiv, nakon onog plastiše 16mm f/2.8. Za razliku od njega ovo je L objektiv i naravno već na prvu ozbiljnija igračka. Nije teški metalni, ali nije bila ni EF verzija, ali i tako ne mislim s njim u rat pa tu nema brige.&nbsp;</p>
<!-- /wp:paragraph -->

<!-- wp:paragraph -->
<p>Ono kaj prvo upada u oči uz naravno RF izgled je i ring za <strong>SA (Spherical Aberration</strong>)<strong>Control</strong>. Stvar može biti fora, ali možda je moglo i bez toga. Ovo kaj sam malo po doma probao nisam nešto doživio, ali poanta je da s tim ringom utječeš na bokeh. Vrijeme će pokazati jel će u budućnosti baš ta verzija donijeti neki money shot. </p>
<!-- /wp:paragraph -->

<!-- wp:paragraph -->
<p>Uparen sa R6 MK II dovoljno je lagan da ga moj mali Manfrotto BeFree drži tako da mi je drago da ga nisam prodao nakon kaj sam kupio 1DX MK II koji je jednostavno prevelik i pretežak za njega.</p>
<!-- /wp:paragraph -->

<!-- wp:paragraph -->
<p>Prvo kućno igranje je prošlo zadovoljavajuće, ali me naravno podsjetilo da za macro valja i počistiti prašinu i packe s predmeta koje fotkaš. Planiram još neke svjetlosne dodatke nabaviti za ozbiljnije fotkanje, ali prvi dojmovi su definitvno pozitivni. Definitivno mi fali prostora doma za željeni setup, ali smislit ćemo nešto. </p>
<!-- /wp:paragraph -->

<!-- wp:paragraph -->
<p>E da, dobio sam naređenje da moram napomenuti kako je Darth Vader koji se pokakao Ritina ideja, a ne moja. I da je u WC-u zdrobljeni Snickers :)</p>
<!-- /wp:paragraph -->

<!-- wp:paragraph -->
<p></p>
<!-- /wp:paragraph -->

<!-- wp:skaut-google-drive-gallery/gallery {"path":["Razno","241018-Macro"]} /-->