<a href="https://www.iata.org/pressroom/pr/Pages/2015-06-09-02.aspx" target="_blank">9. lipnja</a> ove godine na internetima se pojavila vijest o prijedlogu <strong>IATA</strong>-e (International Air Transport Association) za optimiziranje dimenzija kofera koji se unose u kabinu (kilaža se ne spominje). Taj prijedlog se pokušao pravdati sumanutim objašnjenjem koje kaže da putnici pri ukrcavanju u avion stvaraju velike gužve pri pokušaju da uguraju svoje kofere i ruksake u pretince iznad sjedala, te samim time generiraju kašnjenja aviona, a svaka minuta kašnjenja u avijaciji se plaća suhim zlatom. Dakle opet je lova u igri.

&nbsp;

Koferi manjih dimenzija bi dobili "<strong>IATA Cabin OK"</strong> logo što bi djelatnicima na aerodromu i u avionu valjda trebalo dat do znanja da je vaš kofer super i da neće biti problema pri ukrcaju. Tu se naravno otvara proizvodnja novih "zadovoljavajućih" kofera (već se spominje suradnja sa Okobanom), pa će netko pravdat svoju plaću jer je donio nove propise, a vrlo vjerojatno će se na neki način ugurati i povećanje sigurnosti leta jer je tada sve dozvoljeno koliko god blesavo bilo.

<img class="aligncenter wp-image-18431 size-full" src="/uploads/wordpress/2015/06/MG_0149.jpg" alt="Foto: Paul Prescott (http://paulprescott.com)" width="642" height="428" />
<p style="text-align: center;"><em>Foto: Paul Prescott (<a href="http://paulprescott.com">http://paulprescott.com</a>)</em></p>
&nbsp;

Ovaj prijedlog je po meni dosta sumanut jer kao prvo već su određene dimenzije kofera koji smiju ići s vama u kabinu i kao drugo svaki putnik ima opciju staviti kofer ili ruksak pod sjedalo ili u pretinac iznad sjedala. Ako svaki putnik kupljenom kartom ima pravo na jedan komad ručne prtljage i u avionu za to postoji predviđeno mjesto ja ne vidim nikakav razlog za dodatnim smanjivanjem dozvoljenih dimenzija.

&nbsp;



&nbsp;

Uzrok gužve su naravno ljudi i njihova nekultura, a ne koferi veći par centimetara. Svaki putnik je pri kupnji karte jasno upozoren na dozvoljenu dimenziju ručne prtljage i ako ju nije prešao onda će kofer ući u pretinac ili pod sjedalo u par sekundi. Ako je pak dimenzija prevelika onda je na onoj teti na <em>check-inu </em>ili <em>boardingu</em> da te natjera da gurneš kofer u onu dimenzioniranu gajbu pa ako ne stane onda si u problemima.

&nbsp;

Sad se vraćamo na onaj dio da su ljudi stoka. Po mom skromnom iskustvu, gužva se stvori kad se glupani švercaju sa većim koferima pa onda još 17 majica i 14 jakni pokušavaju ugurat u pretinac, pa onda shvati da je na krivom mjestu ili bi odmah išao pišat dok se ljudi još ukrcavaju i sl. Meni treba 7 sekundi da sjednem. Dakle držim ruksak u ruci, provučem se do sjedala, stavim ruksak pod sjedalo i sjednem. Koliko je to jebeno komplicirano???

Nama treba kulture, a ne manji koferi!

&nbsp;

No zašto ja ovo laprdam na foto blogu? Zato jer je dosta nas kupilo ne baš jeftine foto ruksake koji dimenzijama zadovoljavaju propisane uvjete većine avio kompanija kako bi naša skupa oprema bila uz nas, a ne letila okolo pri utovaru i istovaru.

Mene je zanimalo da li ćemo ukoliko se ovaj glupi prijedlog prihvati morati kupovati nove ruksake koji mogu s nama u kabinu ili ćemo se izvući i ostati sa starim ruksacima na leđima.

Bacio sam oko na neke od popularnijih foto ruksaka koji su prije bez problema prošli kao ručna prtljaga i situacija je ovakva:



&nbsp;

Dakle većina ovdje navedenih ruksaka i dalje zadovoljava dimenzije za ručnu prtljagu pa ne bi trebalo biti problema.

Obratite pažnju da neki proizvođači poput Manfrotta uz svoje ruksake stavljaju oznaku Cabin Luggage iako im uglavnom dubina prelazi dozvoljene dimenzije čak i po starim standardima

&nbsp;

No IATA je <a href="https://www.iata.org/pressroom/pr/Pages/2015-06-17-01.aspx" target="_blank">12. lipnja</a> ovaj prijedlog stavila <strong>na čekanje</strong> jer naravno digla se kuka i motika. Sad se nešto izmotavaju i pravdaju, kao to nije obveza nego prijedlog, nije maksimum nego optimum, ne morate al bilo bi zgodno, pa imali bi prioritet i osigurano mjesto za prtljagu što bi značilo da inače nemate osigurano mjesto iako ste kupili kartu, a s njom i mjesto za ručnu prtljagu. Dakle baljezga se na sve načine.

&nbsp;

Puno se prašine diglo, puno pisalo, puno opravdavalo i zaključak je da nema mjesta panici. To je samo prijedlog za optimalnu dimenziju ručne prtljage koja bi dobila i znak odobrenja IATA-e. Na avio prijevozniku je da to prihvati ili odbije. Ukoliko prihvati prtljaga sa IATA Cabin OK logom bi trebala imati osigurano mjesto u kabini.

&nbsp;

Moja preporuka je da imate ruksak koji će zadovoljiti kriterije većine avio prijevoznika i da ruksak stavite <strong>ispod sjedala</strong> ispred sebe, njega vam nitko ne može zauzeti i problem riješen. Ili kupite neki Pelican case pa nek ga bacaju okolo.

&nbsp;