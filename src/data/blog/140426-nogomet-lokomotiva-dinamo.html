Dinamov 103. rođendan, 33. kolo 1. HNL, Lokomotiva domaćin na Maksimiru, bodovi podijeljeni. To je u kratko opis današnje tekme.

&nbsp;

Od početka je sve bilo čudno. Prvo sam bezuspješno gurao akreditaciju i dobivao crveni X na prolazu jer je akreditacija za Dinamo, a domaćin je danas bila Lokomotiva. Nakon toga vrtim marker i vidim da je nekaj čudno, a kad ono i on je bio od Lokomotive. Nakon bacanja novčića automatski želim krenuti na sjever kako bi snimao Dinamov napad, ali i tu je stvar bila kontra pa je Dinamov gol bio na sjeveru. I onda još ti zlatni gostujući dresovi na Maksimiru...

&nbsp;

Na tribinama stanje još lošije. Sjever doslovno šačica jedne frakcije dok ih je na istoku bila šaka, ali naravno druge frakcije. Oni su čak i navijali cijelo poluvrijeme i naravno tražili izbore.

&nbsp;

Utakmica dosadna i spora i bez pravih napada u prvom dijelu. Sa 200mm sam skoro ostao kratkih rukava jer mi baš i nisu često ulazili u domet za okidanje. Odjednom se u 38. minuti sa zvučnika začulo "Come on baby, do the Loco-Motion", naime Lokomotiva je povela golom Pjace.

Na kraju poluvremena Dinamo nije imao upućen niti jedan udarac prema golu. Dalje baš nisam imao motivaciju za fotkanje pa sam se pokupio nakon sučevog zvižduka.

&nbsp;

[gallery columns="4" link="file" ids="13355,13356,13357,13358,13359,13360,13361,13362,13363,13364,13365,13366,13367,13368,13369,13370,13371,13372,13373,13374,13375,13376,13377,13378,13379,13380,13381,13382,13383,13384"]