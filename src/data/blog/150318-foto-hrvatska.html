Nije tajna da ću za praznike rađe otputovat van granica jer ne mogu podnijeti lešinarenje i nesposobnost naših ugostitelja, animozitet među ljudima i slične divne strane hrvatskog turizma. Ostali razlozi su naravno želja za upoznavanjem novih država, ljudi, kultura itd.

&nbsp;

Međutim Hrvatska je stvarno biser i šteta ju je ne obići uzduž i poprijeko kad god se za to ukaže prilika. Posebno me interesiraju <strong>foto lokacije</strong> u lijepoj našoj, a njima ona obiluje. Neke su jako poznate, neke pak malo skrivenije. Baš zato sam si odlučio napraviti kartu na koju ću ukucavati lokacije na kojima sam bio i koje moram posjetiti. Biti će to živa karta jer ću je dopunjavati kako kaj posjećujem i otkrivam, odnosno fotkam.

&nbsp;

Evo kratki opis nekih zanimljivih foto lokacija koje sam obišao.

&nbsp;
<h4><a href="http://foto.drusany.com/2009/10/18/dubrovnik/" target="_blank">Dubrovnik</a></h4>
<img class="aligncenter size-full wp-image-17528" src="/uploads/wordpress/2015/03/dubrovnik_03.jpg" alt="" width="642" height="427" />

Najpoznatija hrvatska destinacija koju godišnje obiđe horda stranih i domaćih turista. Grad i okolica obiluju foto lokacijama i u biti gdje god uperite foto aparat ćete okinuti zanimljivu fotku. No, ako želite one razglednica fotke onda definitivno morate uspinjačom na Srđ, ili na vidikovac na magistrali, a meni je bio zanimljiv i kadar sa mostom dr. Franje Tuđmana i gradom u vrijeme plavog sata.

&nbsp;
<h4><a href="http://foto.drusany.com/category/gradovi/zagrebancije-gradovi/" target="_blank">Zagreb</a></h4>
<img class="aligncenter size-full wp-image-17532" src="/uploads/wordpress/2015/03/141226_Advent_u_Zagrebu_257.jpg" alt="Advent u Zagrebu 2014." width="642" height="428" />

Do prije koju godinu Zagreb je služio samo kao stanica na putu do mora za većinu turista. Na sreću ljudi su se opametili, a grad malo sredio reklamu i malo proširio ponudu pa se tako sada većinu godine može sresti puno turista po ulicama grada. Uglavnom je sve bazirano oko centra gdje je i najveća kulturna i gastro ponuda što je i logično.

&nbsp;

Kao lokalac i zaljubljenik u grad teško ću reći što se baš najljepše i nezaobilazno. Gornji grad se mora vidjeti, centar također, a ako mogućnosti i vrijeme dozvoljavaju treba prošetati i pofotkati i Maksimir.

&nbsp;
<h4><a href="http://foto.drusany.com/2012/06/07/licki-dan/" target="_blank">Majerovo vrilo, Lika</a></h4>
<img class="aligncenter size-full wp-image-17526" src="/uploads/wordpress/2015/03/MG_0524.jpg" alt="" width="642" height="428" />

Jedno od onih mjesta koji nisu baš na svačijoj turističkoj karti kad posjećuje Hrvatsku, a trebalo bi biti. Majerovo vrilo je samo jedno od vrila kod rijeke Gacke i pretpostavljam da su sva jednako lijepa i fotogeničnabaš kao i rijeka Gacka.

&nbsp;

Nakon šetnje po prirodi svakako treba napraviti pauzu za ručak i probati domaće pastrve i poznati lički krumpir, a možete si uzeti i koju kilu kukuruznog brašna iz mlinova.

&nbsp;

Nedaleko od vrila je i Kuterevo u kojem je smješteno i utočište za medvjede gdje ćete moći pofotkati i male medeke koji su manje depresivni od onih po zoološkim vrtovima.

&nbsp;
<h4><a href="http://foto.drusany.com/2014/09/06/zeleni-vir-i-vrazji-prolaz/" target="_blank">Zeleni vir i Vražji prolaz</a></h4>
<img class="aligncenter size-full wp-image-17523" src="/uploads/wordpress/2015/03/MG_3658.jpg" alt="" width="642" height="428" />

Samo par kilometara vožnje od Skrada po uskoj cesti i doći ćete do ove zanimljive lokacije. Nije tako spektakularna i opasna kako je se opisuje, ali svakako je vrijedna posjete.

Ako je malo veća gužva biti će vam teže fotkati sa stativom, ali isplati se biti strpljiv.

&nbsp;
<h4><a href="http://foto.drusany.com/2013/11/06/trakoscan/" target="_blank">Trakošćan</a></h4>
<img class="aligncenter size-full wp-image-17525" src="/uploads/wordpress/2015/03/MG_4532.jpg" alt="" width="642" height="428" />

Po meni najljepši dvorac kod nas sa jezerom i šetnicom u okolini dvorca koji su prekrasni u svako godišnje doba. Foto lokacija ima bezbroj. Dvorac, oko dvorca, u dvorcu. na jezeru...

&nbsp;
<h4>Varaždin</h4>
<img class="aligncenter size-full wp-image-17521" src="/uploads/wordpress/2015/03/MG_0459-Exposure.jpg" alt="Varaždin, Stari grad" width="642" height="429" />

Prekrasan bivši glavni grad Hrvatske koji će svojom baroknom arhitekturom zadovoljiti svakog fotografa koji štuje fotografiranje dvoraca, crkvi, kuća i ostalih zdanja. Najpoznatiji je svakako Stari grad kojeg ne smijete zaobići ako ste u gradu.

&nbsp;

Krajem kolovoza Varaždin posjete rijeke ljudi jer se u gradu odvija ulični festival Špancirfest. Ako vam ne smeta gužva možete se nafotkat od koncerata, uličnih štandova, atmosfere... Ne možete fulat.

&nbsp;

Ako vam fotkanje po groblju nije morbidno, onda svakako treba posjetiti i varaždinsko groblje, jedno od ljepših ako groblja mogu biti lijepa.

&nbsp;
<h4>Samobor</h4>
<img class="aligncenter size-full wp-image-17535" src="/uploads/wordpress/2015/03/IMG_6978.jpg" alt="" width="642" height="428" />

Definitivno je najpoznatiji po fašniku i po samoborskim kremšnitama, ali Samobor je prekrasan i u vrijeme Božića ili običnog sunčanog vikenda. Ako ste u okolici Zagreba i želite se odmaknuti od gradske gužve Samobor je rješenje.

&nbsp;

Za fotografe je svakako najinteresantniji fašnik sa bezbroj prilika snimanja šarenih portreta, ali nije za baciti ni arhitektura i okolna priroda koju posjećuju svi okolni planinari i rekreativci.

&nbsp;
<h4>Istra</h4>
<img class="aligncenter size-full wp-image-17530" src="/uploads/wordpress/2015/03/DSC9463.jpg" alt="" width="642" height="428" />

Istra je svijet za sebe. Toliko prekrasnih malih gradića na hrpi, toliko gastronomskih specijaliteta, toliko foto prilika.

Možda je najpoznatiji Rovinj u kojem je teško napraviti lošu fotku, ali tu je i kultni Motovun, pa Buzet, Vrsar…

&nbsp;

&nbsp;

Ovo je samo mali dio ljepota koje Hrvatska skriva i kao što vidite skriva ih unutar cijele svoje površine i tijekom cijele godine, a ne samo 3 mjeseca na moru. Svakako treba posjetiti svih osam nacionalnih parkova, dalmatinske gradove i gradiće, hrpu otoka, slavonska sela i gradove, vinograde po cijeloj Hrvatskoj, Rastoke, velebitska prostranstva, Mrežnica, etno sela…

Neke od lokacija koje sam si ja zacrtao su Lubenice na Cresu, Kopački rit, Modro i Crveno jezero i još hrpa drugih.

&nbsp;

Na ovoj karti ću popikati lokacije koje mi padnu na pamet i pozivam vas da mi slobodno pošaljete svoje prijedloge kako bih ju nadopunio. Poseban plus iz zalaganja dobijete za <strong>GPS koordinate</strong>. Noviji aparati tu magiju imaju ugrađenu dok za starije modele preporučam da s istog mjesta okinete fotku sa smartphoneom koji će zabilježiti i koordinate.

&nbsp;

E da..Google ne dozvoljava embedat kartu koju kreirate pa je ovo slika karte sa linkom.

<a href="https://www.google.com/maps/d/edit?mid=ziVZxCsRybMQ.kEmUAzRdzP1Q" target="_blank"><img class="aligncenter size-full wp-image-17540" src="/uploads/wordpress/2015/03/Screen-Shot-2015-03-18-at-20.49.07.jpg" alt="" width="642" height="467" /></a>

&nbsp;

&nbsp;