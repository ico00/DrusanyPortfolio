Teško da je itko mogao povjerovati u krajnji rezultat ove zadnje utakmice D skupine Europa lige između <strong>Dinama i Celtica</strong>. Sedam golova u utakmici, od kojih je četiri (?!) zabio Dinamo, a od ta četiri pao je <strong><em>hat-trick</em> Pjace</strong>. Čudo neviđeno.

Celtic je došao na Maksimir sa minimalnom pobjedom sa Celtic Parka, odnosno 8 bodova na tablici s kojima je držao drugo mjesto pa mu ni pobjeda ovdje nije igrala ulogu jer Salzburg nije mogao stići. Dinamo je pa u koloni bodovi imao brojku 3 pa mu je ova utakmica značila samo zadnje ili predzadnje mjesto u skupini. Baš zato sam očekivao nezainteresirane igrače i trulež od utakmice bez golova, no umjesto toga dobili smo golijadu na promrzlom Maksimiru.

Ne bi se išao smrzavati 2 sata iza gola da je u goste došla neka druga momčad, ali došao je Celtic, doduše ne tako moćan kao nekada, ali to je Celtic, to su irski navijači u škotskom klubu, kombinacija koju nisam htio propustiti. I čim sam u prvom poluvremenu stao iza Dinamovog gola kod južne tribine i vidio i čuo oko 1000 navijača kako od prve minute zdušno bodre svoje <em>bhoyse</em> nisam požalio. Irske zastave preko pola tribine, pjesma, bubanj i tako do kraja. Dakle oko 1000 ljudi je poteglo s Otoka do Zagreba kako bi bodrilo svoj klub u bodovno nebitnoj utakmici. E tome se treba nakloniti. Dinamo nije privukao puno više navijača na ostatak tribina,a oni su mogli doći pješke ili sjesti na tramvaj par stanica.

Da se navijači Celtica ne bi baš previše zabavljali pobrinula se specijalna policija. Navodno se na tribini pojavila prekrižena Mamićeva slika pa je možda to bio dovoljan okidač da se pojavi zavidan broj specijalaca i krene uvodit red zbog ovakve nedozvoljene provokacije. A možda je pak nešto drugo u pitanju, ali to nikada nećemo saznati jer te informacije nema u novinama, ona nije bitna. Začudilo me da se uopće skupilo toliko policajaca na ovoj utakmici. Možda su mislili da se igra <em>Old Firm</em>, pa su se spremili.

<strong>Update 13.12.2014.</strong>

Naravno da je prekrižena Mamićeva slika bila okidač za akciju specijalaca. Ne mogu jebeno vjerovat koliko se nisko može ići i kojim to zakonom policija brani lik i djelo ovog čovjeka.

<img class="aligncenter size-full wp-image-16898" src="/uploads/wordpress/2014/12/141211_1735.jpg" alt="Zagreb, 11.12.2014. - UEFA Europa League, group Stage, Group D, Stadion Maksimir, Dinamo (blue) - Celtic (white) 4:3" width="642" height="428" />

<strong>Update 30.12.2014.</strong>

Evo i pozitivna strana ove ružne priče. Kako prenosi <a href="http://www.zg-sport.com/sud-presudio-u-korist-navijaca-majica-s-prekrizenim-mamicem-nije-i-ne-smije-biti-zabranjena/" target="_blank" rel="noopener">ZG Sport</a>, sutkinja Općinskog građanskog suda u Zagrebu presudila je u korist navijača. Posebno bi istaknuo ovaj dio: "<em>Različitost u stavovima, te njihovo slobodno iznošenje je tekovina demokracije, a ne pojava koju treba sprječavati i zabranjivati</em>".

Uglavnom Celticovi navijači su na tribine donijeli ono što nismo dugo vidjeli, navijanje i zabavu, čistu egzotiku za Maksimir.

Dakle Dinamo se i ove godine neslavno oprostio od Europe. Titulu najgore momčadi Lige prvaka mu je preuzeo Bate Borisov, a mislim da se ovom pobjedom izvukao i sa zadnjeg mjesta Europa lige. Ostaje im još jedna utakmica HNL-a i to ove nedjelje protiv Slavena pe će nogometna i kalendarska 2014. biti zatvorena.

Kaj se tiče fotkanja mislim da odustajem od nogometa dok ne nabavim neku sportsku aparaturu, ovo sa sporim FF aparatom  i 200mm je teži oblik mazohizma.

[gallery ids="16825,16826,16827,16828,16829,16830,16831,16832,16833,16834,16835,16836,16837,16838,16839,16840,16841,16842,16843,16844,16845,16846,16847,16848,16849,16850,16851,16852,16853,16854,16855,16856,16857,16858,16859,16860,16861,16862,16863,16864,16865,16866,16867,16868,16869,16870,16871,16872,16873,16874,16875,16876,16877,16878,16879,16880,16881,16882,16883,16884,16885,16886,16887,16888,16890,16898"]