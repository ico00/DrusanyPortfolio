<!-- wp:paragraph {"dropCap":true} -->
<p class="has-drop-cap">Zagreb je zadnjih nekoliko godina počeo otvarati manje muzeje poput Muzeja iluzija, Image of war, Muzej prekinutih veza, Zagreb 80-ih pa sada i <strong>Muzej čokolade</strong>, koji nisu pod gradskom sisom i koji zbog nedostatka tog  lagodnog života odskaču kvalitetom i uslugom.<br></p>
<!-- /wp:paragraph -->

<!-- wp:paragraph -->
<p>Na žalost to nisu veliki muzeji u kojima ćete provesti pola dana, ali pozdravljam svaki pozitivan pomak i investiciju pa tako i za ovaj čokoladni u <strong>Varšavskoj 5</strong> na prvom katu.<br></p>
<!-- /wp:paragraph -->

<!-- wp:paragraph -->
<p>Muzej čokolade smo posjetili s klinkom od 3,5 godine, pa smo se nadali da joj neće biti dosadno, a tu nam je pomogla čokolada u nazivu koja je bila dovoljan okidač da ju odvučemo bez borbe.<br></p>
<!-- /wp:paragraph -->

<!-- wp:paragraph -->
<p><strong>Upad je 60 kn</strong> za odrasle, za nju je bio besplatan što se možda čini dosta za naše uvjete, ali to je više manje realne cijena za velegrad koji želi biti i turistička lokacija. Umjesto dosadne printane karte/računa dobiti ćete malo tester pakiranje čokoladica i žličicu kojom ćete testirati tekuće čokolade u muzeju. Svaki odjeljak pakiranja sadrži par čokoladica za svaku sobu u kojoj se trenutno nalazite i koji prati priču sobe od samog početka - kakaovca, do završnog pakiranja za poklon.</p>
<!-- /wp:paragraph -->

<!-- wp:paragraph -->
<p>Moja Rita je htjela sve probat, od sirovog kakaovca do gorkog likera, pa naravno finih tekućih čokolada i svih testera. Hit su vreće ljuljačke iz kojih smo ju jedva izvadili, a mogli smo se poigrati i zamutiti čokoladu na dječijim stolićima, pomirišati i pogađati okuse, ispipati sirovine, voziti bicikl koji nakon okretanja pedala počne miješati ogromnu posudu ispunjenu M&amp;M bombonima. Uglavnom veselo, zabavno i ukusno iskustvo. Ništa ogromno i spektakularno, za to ćete ipak morati do Beča ili nekog većeg grada.</p>
<!-- /wp:paragraph -->

<!-- wp:paragraph -->
<p>Žao mi je da nije bilo više same čokolade, očekivao sam muzej ispunjen mirisom čokolade kao kada prolaziš pored Kraša, pa barem jednu čokoladnu fontanu, čokoladne kipove  i slične sitnice. Sama čokolada je tu u tragovima jer jedna soba otpada na kakaovac, druga na posuđe, treća na poklone, četvrta na vreće za ljuljanje i još neke povijesne detalje...sve je to super i poučno, ali dajte nam više čokoladeeee :)</p>
<!-- /wp:paragraph -->

<p>[gallery ids="32024,32025,32026,32027,32028,32029,32030,32031,32032,32033,32034,32035,32036,32037,32038,32039,32040,32041,32042,32043,32044,32045,32046,32047,32048,32049,32050,32051,32052,32053,32054,32055,32056,32057,32058,32059,32060,32061,32062,32063,32064,32065,32066,32067,32068,32069,32070,32071,32072,32073,32074"]</p>