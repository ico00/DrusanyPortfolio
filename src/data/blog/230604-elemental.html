<!-- wp:paragraph -->
<p>Danas ću ustat, dočekat veče, kud god da puklo neće bit gore neg juče</p>
<!-- /wp:paragraph -->

<!-- wp:paragraph -->
<p><strong>Elemental</strong> je sinoć <strong>na Šalati</strong> obilježio <strong>25 godina</strong> rime, ritma, muzike. U četvrt stoljeća izbacili su osam studijskih albuma, promijenili nekoliko stilova od hip-hopa do mainstreama, pjesme se rastežu od životnih do ljubavnih, buntovnih, socijalnih, feminističkih, političkih i sl. Rotiralo se baš kao i frizure od Remi :)</p>
<!-- /wp:paragraph -->

<!-- wp:paragraph -->
<p>Kad god svjedočim nekoj velikoj obljetnici hrvatskih bendova napomenem kako je to poseban uspjeh jer kvalitetan bend sa svojom pričom i muzikom ovdje stvarno treba biti uporan i kvalitetan da preživi ovo okruženje pa tako i kapa dole Elementalu na ovoj velikoj obljetnici.</p>
<!-- /wp:paragraph -->

<!-- wp:paragraph -->
<p>Zadnji put sam ih slušao i fotkao u Tvornici na njihovoj <a href="https://foto.drusany.com/2018/12/15/elemental-xoxo/" target="_blank" rel="noopener" title="">dvadesetoj obljetnici</a> koja mi nekako nije legla zbog “prekulturne” atmosfere, pa sam došao vidjeti kaj će mi ponuditi Šalata i taj top produkcijski spektakl koji se najavljivao.</p>
<!-- /wp:paragraph -->

<!-- wp:paragraph -->
<p>Koncert je počeo oko 20:30 što je značilo da će još biti dnevnog svjetla oko čega sam imao podvojene osjećaje, ali ispalo je dobro.</p>
<!-- /wp:paragraph -->

<!-- wp:paragraph -->
<p>Šalata ugodno popunjena, ali ne znam da li je bilo rasprodano, vrijeme izmišljeno, puni mjesec na nebu i rođendanski party može početi.</p>
<!-- /wp:paragraph -->

<!-- wp:paragraph -->
<p>Iskreni osmjesi na licima Elementalove sedmorke i vrisak iza mene dao je naslutiti da će ovo biti dobro druženje. A kad sam vidio svjetla i meni se osmijeh razvukao jer su obećanja o produkcijskom nivou ispunjena, što znači da nema silovanja ISOa, traženja fokusa, mučnih obrada i dosadnih jednoličnih fotki.</p>
<!-- /wp:paragraph -->

<!-- wp:image {"id":33556,"sizeSlug":"full","linkDestination":"none"} -->
<figure class="wp-block-image size-full"><img src="/uploads/wordpress/2023/06/230603-Elemental_019.gif" alt="/" class="wp-image-33556"/></figure>
<!-- /wp:image -->

<!-- wp:paragraph -->
<p>Fotkanje iz pita je bilo standardno 3 pjesme, ali ostatak koncerta je bilo dozvoljeno iz publike a dok sve nije krcato to znači ugodno šetanju okolo naokolo i kroz ljude i dobru foto zabavu. Nakon kruga dva, bez ikakvog problema došao sam i do prvih redova pa sam natuko previše fotki. Nije mi se s rukasom i opremom dalo gurat u prvi red ispred catwalka da opalim kadar koji sam htio ali i ovako ima previše svega  :)</p>
<!-- /wp:paragraph -->

<!-- wp:paragraph -->
<p><strong>Remi</strong> i <strong>Shot</strong> su šarali kroz četvrtstoljetnu karijeru, nizali življe i mirnije pjesme i hitove i onda je došla i <em>Romantika</em>. Očekivao sam da će to onako preko k otpjevat jer previše ih se veže uz tu pjesmu i sigurno im na nos izlazi, ali to je fakat dobro zvučalo, pogotovo kad je krenulo rokanje pred kraj stvari. I onda meni najbolji dio, njih dvoje izlaze u hudicama pa sam prvo pomislio da je neko gostovanje, ali samo su se "zamaskirali" da bi odrepali <em>Dal' sjećaš se</em> što je po meni izazvalo do tada najveći delirij.</p>
<!-- /wp:paragraph -->

<!-- wp:paragraph -->
<p>Cijeli koncert je prošao uz neka kraća obraćanja publici, podizanja atmosfere, ali nije bilo govorancije koje sam možda očekivao za ovu obljetnicu. Nije bilo ni poznatih gostovanja, samo njih 2+5, a bend svakako zaslužuje da ih se imenuje pa ću se poslužiti službenom stranicom da nekaj krivo ne napišem - <strong>Erol Zejnilović </strong>na gitari, <strong>Konrad Lovrenčić Koni</strong> na basu, <strong>Ivan Vodopijec</strong> na bubnjevima, <strong>Davor Zanoški</strong> na klavijaturama i <strong>Vida Manestar </strong>kao back vokal.</p>
<!-- /wp:paragraph -->

<!-- wp:paragraph -->
<p>Bilo je tu konfeta, balona, lasera, svjetla, odličan video zid sa snimljenim i live materijalom, baš spektakl kako su i obećali. Službeni dio završava sa zborskim <em>Iz dana u dan</em> i <em>Priroda i društvo</em>.</p>
<!-- /wp:paragraph -->

<!-- wp:paragraph -->
<p>Bis je krenuo ljubavno sa <em>Hajde ljubav dođi</em> i <em>Prokleta ljubav</em>, a zavšio s jedinim gostovanjem i to ni manje ni više nego s onom malom curicom koja se pojavila u studio sessionu Malene. Sada ta mala beba nije beba nego cura i došla je odsvirati klavijature na <em>Malena</em>.</p>
<!-- /wp:paragraph -->

<!-- wp:paragraph -->
<p>Elemental se zahvalio i oprostio, ali Zagreb je tražio još jer bilo je još malo vremena do 23h i stigla se ugurat još jedna pjesma.  A tu pjesmu <em>U duši smo junaci </em>je bend posvetio sebi i završio ovu odličnu večer na Šalati. (EDIT: Očito su uspjeli ugurati i <em>Goli i bosi</em> za sam kraj)</p>
<!-- /wp:paragraph -->

<!-- wp:skaut-google-drive-gallery/gallery {"path":["Koncerti","230603-Elemental"]} /-->