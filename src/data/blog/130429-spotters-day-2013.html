Netko skuplja salvete, netko svira drombulju, a netko pak bleji u nebo i fotka avione. Ova treća grupa se zovu Plane spotteri. To su zaljubljenici u avione koji znaju sve o svakom modelu i koji se organizirano okupljaju te fotkaju avione po aerodromima ili na zanimljivim lokacijama gdje avioni prolaze.

&nbsp;

Vani je to dosta raširena pojava pa se tako na aerodromima mogu naći posebna mjesta za spottere, a na nekim mjestima su čak i rupe u ogradi kako bi neometano mogli fotkati.

&nbsp;

Kod nas je situacija naravno drugačija. Prvi problem su mali i ne toliko atraktivni aerodromi sa malim prometom, a drugi poprilična zaostalost i paranoja. Ovdje valjda postoji veći strah od terorizma nego u Americi. Fotkanje blizu aerodroma može završiti izletom u policijsku stanicu. Kao da se fotkati avione ne može i iz neke druge lokacije sa dalekometnim objektivom.

&nbsp;

Kako bi se fotkalo u miru barem jedan dan u godini Zračna luka Zagreb i Aerosvijet su organizirali <a href="http://www.aerosvijet.com/index.php?option=com_content&amp;view=article&amp;id=3780%3Adobrodoli-na-spotterski-dan&amp;catid=28%3Azrane-luke&amp;Itemid=31" target="_blank">Spotters day 2013.</a> ove nedjelje. To je prilika da osim sa terase aerodrome okinete i koju fotku sa stajanke, te posjetite vatrogasce u sklopu ovog dana. Naravno strogo je bilo zabranjeno uperiti objektiv prema vojsci da ne ugrozimo državnu sigurnost.

&nbsp;

Iako nisam avio frik i ne znam svaku registraciju aviona napamet ipak sam se infiltrirao u spottere i opalio nekoliko fotki.

&nbsp;

[gallery columns="4" link="file" ids="7623,7624,7625,7626,7627,7628,7629,7630,7631,7632,7633,7634,7635,7636,7637,7638,7639,7640,7641,7642,7643,7644,7645,7646,7647,7648,7649,7650,7651,7652,7653,7655,7656,7657,7658,7659,7660,7661,7662,7663,7664,7665,7666,7667,7668,7669,7670,7671,7672,7673,7674,7675,7676,7677,7654"]