<!-- wp:paragraph -->
<p><strong>Goran Bare &amp; Majke</strong> u <strong>Areni Zagreb</strong>, tko bi to mogao pomisliti?! Pa vjerojatno ni oni sami, ali kako su rekli "nismo imali gdje drugdje" nakon onog otkazivanja prvotne lokacije odnosno Cibone.</p>
<!-- /wp:paragraph -->

<!-- wp:paragraph -->
<p>Fotografski sam se veselio ovoj Areni jer sam Bareta gledao svugdje, a fotkao u <a href="https://foto.drusany.com/2018/11/10/goran-bare-majke/" target="_blank" rel="noopener" title="">Tvornici</a>, na <a href="https://foto.drusany.com/2019/06/03/majke-2/" target="_blank" rel="noopener" title="">Šalati</a>, u <a href="https://foto.drusany.com/2015/06/14/majke/" target="_blank" rel="noopener" title="">MSU</a>-u, pa sam se nadao arenskom audio vizualnom spektaklu. Na žalost datum se poklopio sa Savršenim marginalcima u Tvornici čemu sam se isto veselio, ali eto ne možeš biti na dva mjesta istovremeno..za sad :)</p>
<!-- /wp:paragraph -->

<!-- wp:paragraph -->
<p>Akreditacija odobrena, stigo info da je koncert u 20h, ali da je skupljanje akreditacija od 19 do 19:30 Malo čudno, al ok, reko idem do Arena centra još malo božićno tržiti prije pa ću i parking lakše naći da ne bi i ovo propustio kao Depeche Mode.</p>
<!-- /wp:paragraph -->

<!-- wp:paragraph -->
<p>Na pultu se dogovoaramo da ulazimo malo prije 20h, ali i da će biti predgrupa (prvi glas) pa da će Majke početi oko 21h. Znači moramo doći ranije, poslušati predgrupu i čekati glavni koncert. </p>
<!-- /wp:paragraph -->

<!-- wp:paragraph -->
<p>Fotići se grupiraju na drugom katu pa nas vode do VIP lože gdje čekamo da počne predgrupa. Onda se iz lože spuštamo do stagea i opet čekamo... Zauzimamo pozicije ispred bine visoke nešto manje od 2m i čekamo. Onda atomski s lijeva, ne može tu, maknite ih, tu su kablovi. Kakvi jebeni kablovi sad? Dakle na podu ide bunt kablova iz dubine dvorane preko photo pita do stagea. I put do photo pita je pod onim kao kanalicama koje štite da se kablovi sjebu i da se ljudi ne zapetljaju. Ali dio od publike do pozirnice toga iz nekog jebenog razloga nema i sad su se sjetili, doslovno par minuta prije snimanja da se tu ne može stajat jer ako nešto zacvikamo sve će stat. I sad ti ostaje fotkanje s lijeve strane uz napomenu da postoji catwalk koji naravno bočno nije osvjetljen nego loviš pozadinsko svjetlo kojeg kod bočnog snimanja baš i nema previše. Barem ne tolko da imaš neku wow fotku. </p>
<!-- /wp:paragraph -->

<!-- wp:paragraph -->
<p>Ja pizdim al vidim da se drugi previše ne uzrujavaju pa reko ajde da i to pofotkam pa ih lijepo pozdravim.</p>
<!-- /wp:paragraph -->

<!-- wp:paragraph -->
<p>Ako me ne laže sat na fotiću predgrupa odnosno <strong>Donkey Hot </strong>na pozornicu Arene izlaze u 20:20. Doduše čovjek bi mogao pomisliti da smo na beogradskim splavovima jer su u parteru bili postavljani okrugli stolovi koji su zauzimali velik dio prostora pa sam na trenutak pomislio da će ipak nastupiti Hali Gali Halid ili bar biti gost iznenađenja kao dok Živo blato najavi Vucu kao gosta.</p>
<!-- /wp:paragraph -->

<!-- wp:paragraph -->
<p>O samom nastupu malog Gobca ću u sutrašnjem postu, ali samo ću reći da su imali set od skoro sat i pol i da fakat nisam imao volje slušat njihov cijeli repertoar dok sam došao gledat Bareta. </p>
<!-- /wp:paragraph -->

<!-- wp:paragraph -->
<p>I sad se opet okolo naokolo iz VIP lože spuštamo do stagea i uz put saznajemo da ćemo fotkati dvije pjesme u pitu, a ne uobičajene tri, a ostatak ćemo se opet uz pratnju šetat okolo i okidat par fotki s visina. Ne kužim tu šetnju pod pratnjom jer doslovno imaš kako je organizator napisao 14.000 ljudi u dvorani od kojeg ih je velik broj i po hodnicima, WC-ima, šankovima i sad ti akreditirane fotografe moraš posebno paziti i govoriti ajd sad tu ajd sad tamo, dosta tu...<em>dajte me najte</em>. </p>
<!-- /wp:paragraph -->

<!-- wp:paragraph -->
<p>Bare i Majke izlaze u 21:50 dakle skoro 2 sata kašnjenja od najave. Kad sam vidio da Bare fura neku košuljicu i prsluk, da je sabran, da odmah sjeda na stolček malo sam se zabrinuo da bi ovo moglo otići u neki smjer van mojih očekivanja. I nisam fulao, sve je to super glazbeno, dobro je pjevao al ta staloženost, udaljenost od publike, ogromna dvorana..ne znam nije mi leglo.</p>
<!-- /wp:paragraph -->

<!-- wp:paragraph -->
<p>Ni fotkanje kao što sam rekao nije bilo sreća zbog tog bočnog položaja, izostanka nekih vizualnih efekata kojeg čovjek očekuje u Areni i kratkog vremena pa onda opet to našetavanje okolo po dvorani s pratnjom, uglavnom sve skupa je rezultiralo da se ljubaznim curama iz organizacije lijepo zahvalim i odem na parking odmagljivat auto. Tome je sigurno kumovalo i to načekavanje i beskonačno trošenje predgrupom, kasni početak i očito temperatura koje me danas ulovila pa sam bio još više grinčast od uobičajenog, al kaj je tu je.</p>
<!-- /wp:paragraph -->

<!-- wp:skaut-google-drive-gallery/gallery {"path":["Koncerti","231222-Majke"],"image_ordering_order":"ascending","image_ordering_by":"time"} /-->