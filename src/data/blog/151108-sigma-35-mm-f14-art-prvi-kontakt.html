Jučer je bio jedan od onih krasnih dana kada foto torba još malo oteža. Ovaj put je teža za dodatnih 665 grama koliko iznosi <strong>Sigma 35 mm f/1.4 Art serije</strong>.

Jednom davno sam si obećao da više neću kupovati poluproizvode niti rabljenu robu. Obećanje o rabljenoj robi sam prekršio i požalio kada sam <a href="http://foto.drusany.com/2013/11/21/canon-135mm-f2-l/">kupovao 135 mm</a>. Ovaj dio obećanja o poluproizvodima sam donio nakon kupovine Sigme 24-70 f/2.8. Danas svi pametuju kako je to loš objektiv ovo ono no kada je bio aktualan su svi govorili suprotno. Tada je bio genijalan, <em>best buy</em> i sl. Bio je tri puta jeftiniji od Canonove alternative pa smo ga tata i ja zajedno kupili. Požalili smo kroz mjesec dana. Zum tuba se sama odmotavala kada je objektiv bio uperen prema tlu, fokus je išao i naprijed i natrag, samo ne gdje se gađalo. Nezgodna stvar npr. u crkvi na pričesti i firmama kada klinci idu ko na traci, a vama fokus luta crkvom ko dementna baba Konzumom. Tada sam si rekao ili ću skupit za nekaj pošteno ili ne kupujem.

No onda je Sigma izbacila Art seriju objektiva i fotografi na smanjenom budžetu su pali na koljena. Stvoreni su odlični objektivi barem duplo jeftiniji od "originala". Da li će se i oni pretvoriti u onaj sada odbačeni 24-70, vrijeme će pokazati. Za sada su svi još uvijek u šoku kako je to dobro.

<img class="aligncenter size-full wp-image-20139" src="/uploads/wordpress/2015/11/MG_1445.jpg" alt="" width="800" height="533" />

&nbsp;

35 mm sa škuljom od 1.4 je raspon koji sam tražio i Canon je baš nedavno izbacio verziju II svog kultnog objektiva no međutoa cijena mu je meni astronomskih 16.500 kn, dok je verzija I oko 10.000 kn. Kako sam socijala i za MK I tako sam počeo osluškivati kolege koji već neko vrijeme koriste Sigminu verziju i kunu se u nju. Onda sam zavrtio internete, recenzije, sample fotke i nekim čudom nisam našao niti jedne loše riječi o ovom objektivu koji je vani već 3 godine što je stvarno čudno. Uvijek će se naći neki slučaj koji će vas malo ohladiti i natjerati da još jednom provjerite sve detalje. Ali ne i ovdje. Samo pozitivne stvari. Tako sam se i ja odlučio prekršiti svoje pravilo i još jednom dati Sigmi šansu. Sigmi koja je skoro 3 puta jeftinija od Canona MK II.

&nbsp;

&nbsp;
<h4>Kupovina</h4>
&nbsp;

Tražeći najjeftiniju opciju opet sam završio u <a href="http://www.prizma-foto.hr" target="_blank">Prizmi</a> koja je definitivno bila najpovoljnija, imali su robu na lageru tako da oko kupovine nije bilo dvoumljenja. Objektiv sam platio <strong>5.720 kn</strong> što je jeftinije i od Amazona i B&amp;H Photo. U biti lažem, nešto jeftiniji je bio jedan naš dućan, ali osim cijene bitan je i odnos prema kupcu, ali većina naših trgovaca nikako da to shvati.

&nbsp;

&nbsp;
<h4>Prvi kontakt</h4>
<img class="aligncenter size-full wp-image-20132" src="/uploads/wordpress/2015/11/MG_1442.jpg" alt="" width="800" height="533" />

Cijela Art serija mi nije vizualno baš najljepša na svijetu, ali prvi kontakt govori da se radi o kvalitetnom objektivu. Prvo ga vadite iz njegove fine <strong>futrole</strong> kakve i Nikon daje uz svoje skupe objektive, a ne iz one vreće koju Canon daje za puno veće novce. Ta futrola se može staviti i oko remena pa vam objektiv uvijek može biti pri ruci za brzu izmjenu.

Kao što sam spomenuo objektiv je <strong>težak</strong> (665 g) i čim ga primite u ruku vidite da to nije igračka već ozbiljno oruđe. Neki ljudi težinu smatraju kao manu jer je kao teško (?!), ali ja definitivno volim kad osjetim da je to objektiv, a ne čaša od jogurta.

Na dodir mi se čini da objektiv nije kompletno metalni. Onaj središnji dio nije hladan pod rukom što meni vuče na neku vrstu plastike. Sigma spominje neki novi materijal ako sam dobro shvatio - <strong>TSC (Thermally Stable Composite)</strong>. Valjda ima sve pozitivne strane aluminija, ali je dodatno poboljšan.

<strong>Sjenilo</strong> je iznutra za razliku od Canonovih futranih plastično i narezano kao i kod Nikona :) Pazite da vam se crtice na objektivu i sjenilu poklope kako bi bili sigurni da je sjelo do kraja i da neće opasti jer malo grublje klizi pa se ne skuži odmah da treba napraviti taj klik.

&nbsp;

&nbsp;
<h4>Fokusiranje i oštrina</h4>
&nbsp;

Automatski fokus brz i gotovo nečujan, a to se cijeni. Ako se pak prebacite na manualni fokus sa prekidačem koji je podosta grub naići ćete na slično grubo fokusiranje. Naime fokus ring ne klizi laganim maženjem nego treba šerafiti. Osobno više volim kada to klizi nego kada se treba upotrijebiti sila, ali razumijem da nekome i ova opcija može više odgovarati.

Kada pogodite, oštrina će biti stvarno odlična. Oduševila me kao što me 135 mm oduševio kada sam ga otkrio.

<img class="aligncenter size-full wp-image-20134" src="/uploads/wordpress/2015/11/MG_1533.jpg" alt="" width="800" height="533" />

&nbsp;

&nbsp;
<h4>Bokeh</h4>
&nbsp;

Fino i mekano, kaj drugo reći. Baš ono kaj sam tražil. Ova fotka sve govori.

<img class="aligncenter size-full wp-image-20136" src="/uploads/wordpress/2015/11/MG_1591.jpg" alt="" width="800" height="533" />

&nbsp;

&nbsp;
<h4>Vinjetiranje</h4>
&nbsp;

<img class="aligncenter size-full wp-image-20125" src="/uploads/wordpress/2015/11/MG_1481.jpg" alt="" width="800" height="533" />

<img class="aligncenter size-full wp-image-20124" src="/uploads/wordpress/2015/11/MG_1481_1.jpg" alt="" width="800" height="533" /> 

Ovaj objektiv sam uzeo zbog blende 1.4 a kod nje je vinjetiranje podosta izraženo. Stvar se drastično poboljša kako blendu zatvarate, ali za njeno čišćenje pri 1.4 ćete se morati poslužiti Photoshopom ili nekom drugom vradžbinom. Sva sreća da je to kako bi Mile rekao "jedan klik u Photoshopu" i vinjetiranje nestaje.

&nbsp;

&nbsp;
<h4>Kromatske aberacije</h4>
&nbsp;

A ono..ima ih kada je skroz otvoren, kada se fotka u svjetlo, po jačem svjetlu...klasika. No i to se sređuje u susjednom tabu u Photoshopu.

&nbsp;

&nbsp;
<h4>U radu</h4>
&nbsp;

Bit će potrebno dosta vremena da se naviknem raditi pri f/1.4 jer to tu fokus i oštrina na praštaju. Svaki mikro pomak objekta, vaše drhtave ruke ili cijelog klimavog tijela i ode fokus. One spike sa potvrdom fokusa pa laganim rekadriranjem i onda okidanjem isto postaju jako teško iskoristive, tako da bi trebali okinuti kako i kadrirate. Barem mi je to trenutni prvi dojam. Možda se prosvijetlim s vremenom.

Ako ste baš na kiši i prašini ne bi trebali fotkat ovim objektivom ako ga prethodno ne zaštitite jer nije baš otporan na vanjske utjecaje.

Objektiv je dobar i za sve narcisoide jer se portretni selfiji mogu opaliti bez da izgledate kao da ste provučeni kroz liquify tool.

Za sad ga nisam imao priliku testirati izvan kuće, ali i ovo po doma je više nego zadovoljavajuće, ne vidim nekakve razlike između njega i Canona MK I koji sam posuđivao. Jedva čekam opaliti široke ulične kadrove sa razmekšanom pozadinom. Volim svoj 17-40, ali ovo će biti jedan novi pogled.

&nbsp;

&nbsp;
<h4>Kalibracija</h4>
&nbsp;

Ako vam s vremenom fokus pobjegne malo napred ili iza za Sigmine objektive si za cca 300 kn možete kupiti i <a href="http://www.sigmaphoto.com/article/sigma-usb-dock" target="_blank">USB Dock</a> te ga po potrebi kalibrirati ili pak napuniti sa novim firmwareom. Zgodna stvar, pogotovo ako imate više Sigiminih objektiva

&nbsp;

&nbsp;
<h4>Za kraj...</h4>
&nbsp;

Ako se tijekom korištenja ne desi neko veće sranje, ako se ne ispostavi da postoji neka caka ovo je definitivno odličan objektiv s <strong>3 godine garancije</strong> koji moooožda nije tako dobar kao Canon, ali nije ni približno toliko lošiji koliko je jeftiniji. Za cijenu Canona 35 mm f/1.4 MK II možete kupiti Sigminu seriju od 3 vrhunska objektiva -  35 f/1.4 Art, 24-105 f/4 Art i 15 mm f/2.8 Fisheye. Stvarno volim "original" objektive, ali ovo je za zamisliti se.

&nbsp;

[gallery link="file" columns="4" ids="20144,20145,20146,20147,20148,20149,20150"]

&nbsp;