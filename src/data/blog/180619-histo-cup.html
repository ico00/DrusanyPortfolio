Na vrbi nije rodilo grožđe, ali je zato prije 2 mjeseca na <strong>Grobniku</strong> postavljen <strong>novi asfalt</strong> što je skoro jednako nevjerojatno. Nadam se da nećemo morati čekati još 40 godina da se sredi barem jedna tribina koja je još uvijek u fazi „ispalo mi nekaj iz kamiona“ pa da će se barem malo zaokružiti priča oko ovog automotodroma koji stvarno ima potencijala.

Razlog dolaska nije bila samo inspekcija novog asfalta nego održavanje <strong>Histo Cupa</strong> tijekom vikenda. Ne znam točno kako ovaj kup funkcionira, tko je u organizaciji i kako se boduje, ali kada bacite oko na startnu listu i vidite sve te divne aute ništa više nije važno. Staneš i blejiš, ne treba ti ništa više. Treba ti u biti još i krema za sunčanje, ali to naučiš na teži način.

Nevjerojatan je broj vozača ovog kupa, ali naravno kod nas je došao tek dio njih no dovoljno da vidimo neke stvarno predivne primjerke automobila poput <strong>Forda Capri RS, Plymouth Barracude S, Lotus 51, Ford Escort RS 1600, Alfa Romeo Montreal, Corvetta Delago GT</strong>, pa Mini kup, kockice, formule..stvarno izobilje delicija.

I kaj je najbolje to nije nekakvo oldtimer kruzanje i okupljanje, to je ganjanje uz agresivnu vožnju, izlijetanja, safety car.. A najbolje od svega je vidjeti starije dečke u trkaćim odijelima kako šerafe oko svojih auti i poslije jure u njima. Meni možda najdraža fotka je upravo zadnja u galeriji gdje Peter Dubsky šerafi po svom Jaguaru RAM D-Type između utrka. Čovjek se utrkuje od 1980., duže nego što ja živim i još kleči na asfaltu po tom suncu, stavlja kacigu na glavu i otpelja par puta po 10 krugova. Svaka čast čiča.

Naravno da se nisam akreditirao pa sam fotkao s dostupnih civilnih pozicija odnosno s gore spomenute tribine na startno-ciljnoj ravnini, pa uz samu stazu također u toj blizini no najbolja pozicija s najboljim pogledom je definitivno brdo gdje je odličan pregled staze, i po meni najbolja civilna foto pozicija. A tamo je i istoimena birtija koja tako da je zabava zagarantirana. Pogotovo ako ste štovatelj domaće šund glazbe.

Bilo je to jedno lijepo auto druženje kojeg će valjat ponoviti. Preživjeli smo i put Zagreb-Grobnik u starom BMW-u bez klime koji nije zakuhao na čemu smo mu do neba zahvalni, a nismo zakuhali ni mu u njemu što također nije za bacit.

Galerija je jelte malo poveća, al kaj se može, nisam ja kriv kaj ih je bilo toliko.

[gallery ids="28154,28155,28156,28157,28158,28159,28160,28161,28162,28163,28164,28165,28166,28167,28168,28169,28170,28171,28172,28173,28174,28175,28176,28177,28178,28179,28180,28181,28182,28183,28184,28185,28186,28187,28188,28189,28190,28191,28192,28193,28194,28195,28196,28197,28198,28199,28200,28201,28202,28203,28204,28205,28206,28207,28208,28209,28210,28211,28212,28213,28214,28215,28216,28217,28218,28219,28220,28221,28222,28223,28224,28225,28226,28227,28228,28229,28230,28231,28232,28233,28234,28235,28236,28237,28238,28239,28240,28241,28242,28243,28244,28245,28246,28247,28248,28249,28250,28251,28252,28253,28254,28255,28256,28257,28258,28259,28260,28261,28262,28263,28264,28265,28266,28267,28268,28269,28270,28271,28272,28273,28274,28275,28276,28277,28278,28279,28280"]