Hladno pivo je 25.05. slavilo 25. rođendan na Šalati, a za predgrupu su dečki odlučili raspisati natječaj, naravno na fejsu. Pobijedila je Fraktura mozga iz Zagreba pa joj je pripala čast otvaranja slavlja, a nakon njih je izašao Overflow, poznati punkeri iz Koprivnice koji nisu puno mlađi od Piva.

&nbsp;

Frakturu nisam slušao prije niti sam upoznat sa njihovim stvaralaštvom i još sam zakasnio na početak pa ne mogu dobiti neku točnu sliku, ali mi to sve nekak zgleda na neki teen punk. Kak su dečki rano počeli, tak je Šalata bila tek nešto malo popunjena, više ljudi vani nego nutra. To je križ većine predgrupa.

&nbsp;

Za Overflow pak svi znaju, oni stariji prije svega po Dorothy, a za one mlađe su prije dvije godine izdali odličan i uspješan  album Hit me, a u pripremi je i novi ove godine.

&nbsp;

Neki su možda ostali iznenađeni kad su na Šalati čuli Overflow kako pjeva na hrvatskom. Stvar je u tome da su koprivničani odlučili napraviti ono što već duže radi Olovni ples, a to je uglazbiti hrvatskog pjesnika. Oni su odabrali Mihovila Pavleka Miškinu.

&nbsp;

Nastup Overflowa je bio odličan, dinamičan, brz, buntovan i punkerski. Baš zanimljivo pred nastup Hladnog piva koji omekšavanje svog zvuka pravdaju odrastanjem i gubljenjem interesa za pjevanjem pjesama o cuganju u parkiću.

&nbsp;

Zadnji, veliki dio galerije sam posvetio mladim punk snagama koji su par puta nabacili šutku. Na žalost imao sam zašerafljen 70-200 pa nisu baš neki kadrovi, ali nema veze, glavno da se družimo :)

&nbsp;

[gallery columns="4" link="file" ids="7987,7988,7989,7990,7991,7992,7993,7994,7995,7996,7997,7998,7999,8000,8001,8002,8003,8004,8005,8006,8007,8008,8009,8010,8011,8012,8013,8014,8015,8016,8017,8018,8019,8020,8021,8022,8023,8024,8025,8026,8027,8028,8029,8030,8031,8032"]