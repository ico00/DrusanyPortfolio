Službeno je stigao i taj dan. Ranim jutrom dočekale su me novosti na svim foto portalima s potvrđenim nagađanjima oko najnovijeg konja u Canonovoj ergeli – <a href="https://www.usa.canon.com/internet/portal/us/home/explore/see-legendary"><strong>5D MK IV</strong></a>.

&nbsp;

Dugo smo ga čekali, dugo nagađali, puno očekivali i kaj smo na kraju dobili? Pa dobili smo super aparat za super puno novaca. Tijekom dana isplivale su i cijene pa se tako one europske kreću oko <strong>4100€</strong> (Camera Graz) dok su američke opet osjetno manje odnosno 3500$ (vjerojatno bez poreza).

Cijenu od  31000 kn je malo tko očekivao. Da li ju MK IV opravdava – nisam baš siguran. Ali sam siguran da će se unatoč prvotnom šoku i pobuni prodavat ko sumanut.

&nbsp;

<iframe src="https://www.youtube.com/embed/8Z9089048wk" width="642" height="361" frameborder="0" allowfullscreen="allowfullscreen"></iframe>

&nbsp;

Jedan od tih kupaca sam trebao biti i ja. Kažem trebao jer sam zadnjih nekoliko mjeseci bio u fazi odvajanja love za ovu mrcinu u nadi da će se pridružiti mom ostarjelom 5D MK II. Pratio sam glasine i nagađanja ovog aparata od samih početaka i svidjelo mi se što sam vidio, ali sada kad se sve zbroji i oduzme više nisam tako siguran da bi odvojio toliko novaca.

&nbsp;

Bio sam oduševljen kada su pričali o brzini od 9 fps, o ultra brzim karticama, time lapse opciji, fokusu iz 1DX II i ostalim stvarima koje život znače,  a na kraju je brzina pala na 7 fps, brze kartice su nestale, više ne nalazim niti time lapse (možda opet Magic Lantern), fokus je doduše tu, ali se kao wow efekt pokušavaju progurat GPS/WiFi koji već duže vrijeme postoje u osjetno slabijim modelima kao i touch screen ili pak video mogućnosti koje mi apsolutno ništa ne znače. Ono što mi je spustilo vilicu nije neka super tehnologija nego konačna cijena. Dok Sony, Nikon, Pentax izmišljavaju čuda, oni meni pričaju o USB 3.0 i touch screenu.

&nbsp;

Kolega Marko Šolić je sve generalije detaljnije opisao pa bacite oko na <a href="http://www.usporedi.hr/Kolumne/sto-nam-donosi-canon-5d-mark-iv" target="_blank">usporedi.hr</a>

&nbsp;

Da ne kenjam previše, ovo je odličan aparat i sigurno će usrećiti mnoge, ali počeo sam kopati po alternativama koje se nude za tu lovu i evo kaj sam iskopao.

&nbsp;

Prvo sam otkrio neki site <a href="http://www.e-infin.com/eu" target="_blank">E-Infinity</a> kojeg još trebam dodatno provjerit, ali cijene su primamljive pa tako za 4100€ dobijem npr. Nikon D810 + 70-200 f/2.8 VR II + 85 f/1.8 pa rasprodam ostale Canon stvari i kupim još objektiv – dva i evo me na Nikonu. Ili ono više vjerojatno dodam još 900€ kad već trošimo i kupim fakin 1DX MK II i ne moram kupovat aparat dok se ovaj ne raspadne. Ili iz revolta mogu kupiti stari model 5D MK III i opet dobiti solidan upgrade bez proglašenje osobnog bankrota. Točno tako sam kupio i MK II, baš po izlasku MK III i jesam požalio ali samo zato jer je razlika bila osjetno manja nego što je sada između MK III i IV.

&nbsp;

Bilo kako bilo sada treba čekati da se aparat pojavi na policama, pa prve prave recenzije, sampleove, bugove, da splasne hype i sve kaj već ide uz nove modele. Onda opet čekamo da se pojavi na policama s možda nešto nižom cijenom. E onda treba odvagnuti kaj i kako dalje.

&nbsp;