<!-- wp:paragraph {"dropCap":true} -->
<p class="has-drop-cap">Vjenčanje, ta podmukla <em>must have </em>zabava svakog para koji se odluči na zajednički život. Rijetki su se junaci izvukli samo odlaskom do zlatara i matičara dok su ostali patnici morali odraditi all inclusive paket koji uključuje i vjenčanice, nova odijela, nebulozne večere, seoske običaje, vinski gulaš, naslikavanja, zaduživanja, planiranja… Kad kažem izvukli mislim na muški dio jer žene navodno imaju taj mazohistički poriv za čarobnim vjenčanjem još od malih nogu iako na kraju one najviše histeriziraju i rade drame oko boje kuverata do toga kojom je rukom cvjećar odrezao cvijet za buket.&nbsp;</p>
<!-- /wp:paragraph -->

<!-- wp:paragraph -->
<p>Blago je reći da ne volim svadbe jer ne volim ih čak ni fotkati pa znate koliko je onda sati.</p>
<!-- /wp:paragraph -->

<!-- wp:paragraph -->
<p>Ali ima jedan lik koji čini se ne da voli nego obožava svadbe, barem u fotografskom smislu. Voli ih toliko da je čak napisao foto knjigu o njima.</p>
<!-- /wp:paragraph -->

<!-- wp:paragraph -->
<p>Lik se zove <strong>Vedran Tolić</strong>, a knjiga koja je upravo izašla iz tiska ima radni naziv <strong>U vrtlogu vjenčanja - isplivajte kao bolji fotograf</strong>.</p>
<!-- /wp:paragraph -->

<!-- wp:pullquote {"style":{"border":{"color":"#0693e3"}},"textColor":"vivid-cyan-blue","className":"is-style-default"} -->
<figure class="wp-block-pullquote is-style-default has-border-color has-vivid-cyan-blue-color has-text-color" style="border-color:#0693e3"><blockquote><p>Vedran Tolić</p><cite><em>Imao sam puno situacija kada bi mi mladenci (najčešće mladenke) nakon isporuke rekli da su se dobro isplakali gledajući fotografije. za mene je to bila velika pobjeda. Najveća ikada!</em></cite></blockquote></figure>
<!-- /wp:pullquote -->

<!-- wp:paragraph -->
<p>Izdavanje knjige samo po sebi je dosta egzibicionistički pothvat, a pogotovo u Hrvatskoj i još kad je tema vjenčana fotografija onda stvarno trebaš imat vjeru u sebe da to sve poguraš.&nbsp;</p>
<!-- /wp:paragraph -->

<!-- wp:paragraph -->
<p>Vedran je pogurao i uspio je. I ne, nije mu se posrećilo nego je cijelom projektu pristupio štreberski, odlikaški i tako ga i zaokružio.</p>
<!-- /wp:paragraph -->

<!-- wp:paragraph -->
<p>Pokrenuo je <strong>crowdfunding</strong> kampanju na GoGetFunding.com razvio priču, pazio na visinu tražene love, datume objave postova, snimio video, našao i sponzore, napravio web… i rezultat je tu.</p>
<!-- /wp:paragraph -->

<!-- wp:image {"id":32391,"sizeSlug":"full","className":"is-style-default"} -->
<figure class="wp-block-image size-full is-style-default"><img src="/uploads/wordpress/2020/09/IMG_5855.jpg" alt="/" class="wp-image-32391"/></figure>
<!-- /wp:image -->

<!-- wp:paragraph -->
<p>260 stranica na 150 gramskom quatro silk papiru dimenzija 205 x 230 mm s efektnom trash the dress naslovnicom stiglo mi je poštom na kućni prag.</p>
<!-- /wp:paragraph -->

<!-- wp:paragraph -->
<p>Bacam kuvertu, čitam Vedranovo pismo zahvale koje je mudro napisao na kompjuteru jer sudeći po potpisu stvarno bi imali problema s čitanjem da se primio olovke :))</p>
<!-- /wp:paragraph -->

<!-- wp:paragraph -->
<p>Ispipavam knjigu, provrtim sve stranice, djelomično bacam oko na fotke jel me zanimalo kako će tisak u konačnici ispast, pa malo gledam dizajn, prijelom i ponovno krećem od početka. Nakon uvoda shvaćam da će ovo biti puno ozbiljnije štivo od onog koje sam očekivao. U glavi sam imao više neku foto priču uz neke tekstove objašnjenja, ali ovo u rukama je prava pravcata knjiga, koja tematiku razrađuje do najsitnijih detalja. Doslovno. Od definicije braka, preko običaja,foto opreme, sastanaka s mladencima, ugovorima, cijenama, samom fotkanju vjenčanja od mladenke do fajrunta i još puno toga.</p>
<!-- /wp:paragraph -->

<!-- wp:image {"id":32393,"sizeSlug":"full","className":"is-style-default"} -->
<figure class="wp-block-image size-full is-style-default"><img src="/uploads/wordpress/2020/09/IMG_5856.jpg" alt="/" class="wp-image-32393"/></figure>
<!-- /wp:image -->

<!-- wp:paragraph -->
<p>Nakon vrtloga vjenčanja shvatit ćete zašto (kvalitetno) fotkanje svadbe košta kolko košta, barem bi trebali shvatiti, a ako ipak ne shvatite onda vam nema pomoći, nek vam onda sused s mobitelom pofotka vaš dan.&nbsp;</p>
<!-- /wp:paragraph -->

<!-- wp:paragraph -->
<p>Fotkanje svadbi je stresan, odgovoran i naporan posao, ali sretni mladenci su ono što je najbitnije na kraju balade i kako sam autor kaže najveća pobjeda.&nbsp;</p>
<!-- /wp:paragraph -->

<!-- wp:paragraph -->
<p>Knjiga je dobila i promociju kakvu zaslužuje u knjižnici i čitaonici Bogdana Ogrizovića, a ja se nadam i nekoj izložbi s fotkama iz knjige uz prigodnu prodaju Vrtloga vjenčanja.&nbsp;</p>
<!-- /wp:paragraph -->

<!-- wp:paragraph -->
<p>Do tada knjigu za 180 kn naručite na <a href="https://vrtlog-vjencanja.com/">https://vrtlog-vjencanja.com/</a>&nbsp;</p>
<!-- /wp:paragraph -->