<!-- wp:paragraph -->
<p>Kada fotograf kupuje novu opremu obično kupovina ima i onaj element sreće jer je nešto novo i zanimljivo stiglo u torbu. Kod mene je ta sreća ovaj put izostala jer sam kupio nešto što sam već imao i za to sam morao dati puno novaca.</p>
<!-- /wp:paragraph -->

<!-- wp:paragraph -->
<p>Nakon više od 10 godina koliko sam koristio svoj stari Canon 70-200 f/2.8 L i ponovljenog kvara auto fokusa zaključio sam da novi skupi popravak nema smisla i da je bolje uložiti u novi pouzdaniji objektiv.</p>
<!-- /wp:paragraph -->

<!-- wp:paragraph -->
<p>Na moju sreću Canon je u lipnju prošle godine predstavio novu verziju ovog radnog konja koji se nalazi u torbi svakog fotografa koji drži do sebe. No na moju žalost ta MK III verzija je valjda najbesmisleniji <em>upgrade</em> objektiva, a kao dodatna nesreća je i cijena koja je otišla još malo gore.</p>
<!-- /wp:paragraph -->

<!-- wp:paragraph -->
<p> Od “poboljšanja” tu su <strong>novi premazi</strong> leće koji će smanjiti packanje (jupilidupili), premaz koji će smanjiti flare i pazi sad….<strong>nova bjelja bijela boja</strong>.</p>
<!-- /wp:paragraph -->

<!-- wp:paragraph -->
<p>Dečki su si dali truda i to stvarno treba nagraditi s nešto većom cijenom objektiva - treba isplatiti sve te inženjerske sate koje su potrošili dok su smislili ovaj fascinantan tehnološki napredak. Ovo je u rangu Applea koji misli da su dodatni emoji i slične gluposti <em>upgrade</em>.<br></p>
<!-- /wp:paragraph -->

<!-- wp:paragraph -->
<p>No kako nešto jeftiniji MK II više nije bio na lagerima odlučio sam se na ovu bjelju bijelu varijantu.<br></p>
<!-- /wp:paragraph -->

<!-- wp:image {"id":29953,"align":"center"} -->
<div class="wp-block-image"><figure class="aligncenter"><img src="/uploads/wordpress/2019/01/MG_1287-683x1024.jpg" alt="/ Ivica Drusany" class="wp-image-29953"/></figure></div>
<!-- /wp:image -->

<!-- wp:paragraph -->
<p>Skok s MK II na MK III kao što sam napisao nije nikako potreban niti bi ga si mogli pravdati, ali skok sa starog 2.8 kojem je datum izlaska na tržište davni ožujak 1995. se itekako osjeti.</p>
<!-- /wp:paragraph -->

<!-- wp:paragraph -->
<p>Po dimenzijama nešto duži i širi no istog promjera filtera, ovaj objektiv u odnosu na moj stari ima minimalnu daljinu fokusiranja smanjenu za 0.3 m (na 1.2 m), ali se đubre udebljalo za 170 g (na 1.480 g). Tu je naravno IS koji će mi dobro dođi na koncertima i za panninge iako su mučki maknuli ona lijepa zlatna slova <em>Image Stabilisation</em> s objektiva. Neću se buniti ni <em>weather-sealingu</em> kojeg na žalost nije bilo na običnoj 2.8.</p>
<!-- /wp:paragraph -->

<!-- wp:paragraph -->
<p>Što se <strong>cijene</strong> tiče ona je kod nas oko <strong>16.800 kn</strong>, a to je unatoč visokoj cijeni opet jeftinije od Nikona (22.600 kn) i Sonya (23.700 kn). Trenutno su na snazi neke akcije, ali u grubo tako stoje stvari. Vani se to naravno može jeftinije nabaviti.<br></p>
<!-- /wp:paragraph -->

<!-- wp:image {"id":29954} -->
<figure class="wp-block-image"><img src="/uploads/wordpress/2019/01/MG_1291-1024x683.jpg" alt="/ Ivica Drusany" class="wp-image-29954"/></figure>
<!-- /wp:image -->

<!-- wp:paragraph -->
<p>Torbica u 23 godine postojanja nije doživjela nikakve preinake pa sam i dalje veći fan Nikonovih konkretnijih i ljepših torbica.<br></p>
<!-- /wp:paragraph -->

<!-- wp:paragraph -->
<p>Unatoč svoj toj tehnologiji i cijeni, priči o pouzdanosti, osnovna garancija na objektiv je samo godinu dana (vjeruj u sebe Canon).<br></p>
<!-- /wp:paragraph -->

<!-- wp:paragraph -->
<p>O ovom vjerojatno najpopularnijem objektivu, radnom konju, bijeloj psini  su sve priče već ispričane pa idemo delati..fotkati.</p>
<!-- /wp:paragraph -->