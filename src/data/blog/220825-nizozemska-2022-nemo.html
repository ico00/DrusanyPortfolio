<!-- wp:paragraph -->
<p>I Rita, kaj ti je bilo najbolje u Nizozemskoj? Nemo!</p>
<!-- /wp:paragraph -->

<!-- wp:paragraph -->
<p><strong><a href="https://www.nemosciencemuseum.nl/en/" target="_blank" rel="noreferrer noopener">Nemo Science Museum</a></strong> je stvarno mjesto koje obavezno morate posjetiti ako ste u Amsterdamu s klincima iako je cijeli muzej zabava za cijelu obitelj.</p>
<!-- /wp:paragraph -->

<!-- wp:paragraph -->
<p>Karte se moraju naručiti online unaprijed jer ćete inače vrlo vjerojatno poljubiti vrata i natpis <em>sold out</em>.</p>
<!-- /wp:paragraph -->

<!-- wp:paragraph -->
<p>Show počinje već kod samog ulaza, ma čak i prije...čim vidite tu zgradu u obliku zelenog broda znate da to mora biti nekaj dobro. </p>
<!-- /wp:paragraph -->

<!-- wp:paragraph -->
<p>Rita koja je inače sramežljiva i nije da bi se gurala kako bi nešto probala tu se totalno oslobodila i uživala u svakoj izloženoj stvari, čak je toliko vesela bila da se previše žurila po stepenicama na drugi kat pa se sasula tako da smo imali prisilnu pauzu za držanje leda na nogi, ali i to je brzo zaboravila. </p>
<!-- /wp:paragraph -->

<!-- wp:paragraph -->
<p>Ovdje je sve, ali baš sve interaktivno. Sve ima svoje objašnjenje i sve se može pomaknuti i nešto će se desiti. Tu je gradnja brane da spasimo selo od poplave, upravljanje robotskom rukom, igranje s topom na zrak koji balansira loptu u zraku, razni mehanizmi koje morate pokrenuti, eksperimenti s elektricitetom, zvukom, težinom, svemir, kemija, ljudsko tijelo...ma sve. Čak je i u WCu zabavno. Na vratima je npr. poster s vrstom kakanaca ili objašnjenje rotacije slike u ogledalu.</p>
<!-- /wp:paragraph -->

<!-- wp:paragraph -->
<p>Mene je oduševio dio u kojem klinci moraju uzeti kanticu, staviti na pumpu, napumpati vodo, provući se kroz cijev, uliti u neku kadicu koja, pa voda prolazi kroz proces filtracije i na kraju izlazi čista voda na malu fontanicu na kojoj možete utažiti žeđ.</p>
<!-- /wp:paragraph -->

<!-- wp:paragraph -->
<p>Zabavljaju se svi i veliki i mali jer budimo realni ove stvari nisu ni svima odraslima jasne :)</p>
<!-- /wp:paragraph -->

<!-- wp:paragraph -->
<p>Fotić nisam nosio pa sam sve snimao mobitelom tako da su fotke tu više da dobijete dojam čega sve ima i kako to izgleda.</p>
<!-- /wp:paragraph -->

<!-- wp:skaut-google-drive-gallery/gallery {"path":["Putovanja","220802-Nizozemska_2022","220812-Nemo"]} /-->