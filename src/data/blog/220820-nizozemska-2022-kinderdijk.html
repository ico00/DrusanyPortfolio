<!-- wp:paragraph -->
<p>Turisti u Amsterdamu s viškom vremena obično odu posjetiti jedno od dva sela u blizini. Prvo je<a href="https://foto.drusany.com/2008/09/05/nizozemska-zaanse-schans/" target="_blank" rel="noreferrer noopener"> Zaanse Schans</a> koje sam posjetio 2008., a drugo <strong>Kinderdijk</strong> koje smo eto konačno sad posjetili. </p>
<!-- /wp:paragraph -->

<!-- wp:paragraph -->
<p>Dugo sam gledao fotke ovog mjesta koje je uvršteno na <strong>UNESCO</strong>-vu svjetske kulturnu baštinu, razmišljao kaj i kako, ali kad je došao dan posjete naravno da se sve izjalovilo. </p>
<!-- /wp:paragraph -->

<!-- wp:paragraph -->
<p>Kao prvo i ovo mjesto se kao zatvara u 17:30, tako da nemreš uloviti neko normalno svjetlo, pogotovo ne ako kao mi dođeš oko 13h. Kao drugo šetnica za pješake je između ogromne travurine i u biti skoro ništa ne vidiš ni lijevo ni desno. Bicikli naravno imaju stazu i bolji pogled.</p>
<!-- /wp:paragraph -->

<!-- wp:paragraph -->
<p>Inače karte za Kinderdijk su <strong>18,5 EUR</strong>, a za klince od 4 do 12 6,75 EUR, a preporučeno je dodati i za parking + shuttle bus koji će vas onda vozit od udaljenog parkinga do ulaza da se ne morate provlačiti po malim ulicama i tražiti parking.</p>
<!-- /wp:paragraph -->

<!-- wp:paragraph -->
<p>I onda dođete i nitko vas nigdje ne traži kartu. Poslije skužite da ste u biti ulaz platili za ulaz u dvije vjetrenjače koje su otvorene i napravljena kao mali muzeji. Ako želite samo prošetati i fotkati vjetrenjače možete slobodno jer jelte..nema ulaza. OK i vožnja brodom je uključena u cijenu, ali ni to ne morate :)</p>
<!-- /wp:paragraph -->

<!-- wp:paragraph -->
<p>Da je nekaj čudno skužite kad svako malo projure bicikli kod ulaza i psuju turiste i sve žive okolo. To su u biti lokalci kojima je pun k turista i svega jer eto, hodaju im po njihovim dragocjenim biciklističkim stazama koje na tom dijelu nisu ni označene pa ne kužiš kaj se zbiva.&nbsp;</p>
<!-- /wp:paragraph -->

<!-- wp:paragraph -->
<p>Najljepši dio je u biti na kraju šetnice di su vrtovi, kafić, stolovi uz kanal ili kaj je to već. Tamo je i mali dio s domaćim životinjama, ulaz u jednu vjetrenjaču, i prikaz života kakav je bio nekad.&nbsp;</p>
<!-- /wp:paragraph -->

<!-- wp:paragraph -->
<p>Najljepši pogled na vjetrenjače je vjerojatno u rujnu kada imaju tjedan osvjetljenih vjetrenjači, noćne vožnje i naravno fotkanje. Ali eto..za sada ništa od toga.</p>
<!-- /wp:paragraph -->

<!-- wp:skaut-google-drive-gallery/gallery {"path":["Putovanja","220802-Nizozemska_2022","220807-Kinderdijk"]} /-->