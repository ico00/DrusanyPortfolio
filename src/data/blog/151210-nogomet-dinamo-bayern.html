<strong>6. kolo Lige prvaka</strong>, <strong>Bayern</strong> je došao u goste Dinamu, očekivao sam krcat Maksimir jer ipak je to jelte Bayern. Navodno je bilo oko <strong>20.000 posjetitelja</strong> na tribinama, no od toga oko 4.000 Nijemaca. Ne znam gdje su nestali svi ti silni <em>kafanski izbornici, </em>veliki stručnjaci, igrači, očito su Bavarci nedostojni njihovog dolaska. Možda su ih pak preskupe karte od 300 kn na više zadržale pred televizorima, a nije ni vrijeme bilo bajno. Možda su još revoltirani zbog Mamića, rugla od stadiona, tko će to znat. Uglavnom šteta da se stadion nije napunio i zatresao.

Prije početka utakmice <strong>Pep Guardiola</strong> je bio u ulozi super modela, na trenutak mi se učinio da je na crvenom tepihu, a ne na maksimirskoj klupi kolko su fotići rokali po njemu.

Ovi koji su došli su sramežljivi neki ljudi. Neki klinci na sjeveru tu i tamo zapjevaju neku glupost poput „Zagreb je metropola, vi ste kurac“ (malo su fulali utakmicu), zalomio se pokoji pljesak i oteo koji uzdah i to je to. Dok se s juga orilo tijekom cijele utakmice, mahalo se zastavama, tu i tamo je nekaj i puknulo i zadimilo se, a na kratko je veliki transparent F.C. Bayern prekrio novi koji je poručio <strong><em>NO to matches behind closed doors</em></strong>. Ne moram govoriti da su bili glasniji od cijelog stadiona. A to su ljudi koji su došli na egzibicijsku utakmicu u drugu državu.

Početkom utakmice instinktivno sam krenuo prema Dinamovom golu očekujući iživljavanje nad modrima. I čekao sam tako i čekao. I skoro je Dinamo uvalio gol na drugoj strani, ali Soudani nije najbolje iskoristio svoje prilike. I završilo tako prvo poluvrijeme, a Dinamo se još držao. Počela i nenajavljena kiša, a ja još čekam da Bavarci krenu s bušenjem, ali sam morao pričekati do 61. minute kad je onaj ludi Poljak <strong>Lewandowski</strong> uvalio prvi gol. Trebalo mu je još 3 minute za drugi i tada sam pomislio da nebu dobro završilo. No Dinamo nije pao u nesvijest nego je igrao i dalje te čak pogodio stativu. Pred kraj smo preživjeli i jedanesterac, tako da je i utakmica završena sa <strong>0:2</strong>, a time i Liga prvaka i europski snovi za ovu godinu. Bayern je na sigurnom 1. mjestu grupe F, Arsenal se uspio zgurat na drugo te idu dalje dok treći Olympiacos sreću traži u Europa ligi, a Dinamo će se zabavljat HNL-om.

Kad se sve zbroji i oduzme treba biti pošten i reći da iako je Dinamo zadnji u grupi i ne ide dalje ovo je bila sasvim solidna Liga prvaka za modre. Jedna pobjeda protiv Arsenala, solidna druga utakmica protiv Bazerna, uspjeli su uvaliti gol Olympiacosu i dvije utakmice izgubiti sa minimalnom razlikom. Nimalo laka skupina u kojoj nisu bili kanta za napucavanje, to je više nego OK rezultat za klub poput Dinama. No to nije bilo dovoljno za par grupa zapadnjaka koji su već 12 minuta prije kraja krenuli napuštati tribinu.

Ne bi se bunio da ovakav Dinamo vidimo i slijedeće godine u LP, a uz malo nakonjeniji ždrijeb tko zna...

[gallery link="file" columns="4" ids="20451,20452,20453,20454,20455,20456,20457,20458,20459,20460,20461,20462,20463,20464,20465,20466,20467,20468,20469,20470,20471,20472,20473,20474,20475,20476,20477,20478,20479,20480,20481,20482,20483,20484,20485,20486,20487,20488,20489,20490,20491,20492,20493,20494,20495,20496,20497,20498,20499,20500,20501,20502,20503,20504,20505,20506,20507,20508,20509,20510,20511,20512,20513,20514,20515,20516,20517,20518,20519,20520,20521,20522,20523,20524,20525,20526"]

&nbsp;